
<html><head>

  <title>Hallituksen esitys Eduskunnalle rahankeräyslaiksi se-kä laeiksi henkilötietojen käsittelystä poliisitoimessa anne-tun lain ja </title>

<meta http-equiv="Content-Type" content="text/html; charset=windows-1252"></meta>

	<LINK REL="STYLESHEET" HREF="TUNNISTE_HE_102_2005_fi0020.css"></LINK>

</head>

<body>
<p class="LLHallituksenEsityksenNimi">Hallituksen esitys Eduskunnalle 
rahankeräyslaiksi sekä laeiksi henkilötietojen käsittelystä poliisitoimessa 
annetun lain ja rikoslain muuttamisesta</p>
<p class="LLEsityksenPaaSis">esityksen pääasiallinen sisältö</p>
<p class="LLKappalejako" style=" margin-top: 12pt;">Esitys sisältää 
ehdotukset nykyisen rahankeräyslain korvaavaksi uudeksi rahankeräyslaiksi 
sekä laeiksi henkilötietojen käsittelystä poliisitoimessa annetun lain 
ja rikoslain muuttamisesta. Uudistuksen tarkoituksena on selventää rahankeräystoiminnan 
eroa erityisesti kaupankäyntiin ja yleishyödyllisten yhteisöjen ja säätiöiden 
muuhun varainhankintaan. Niin ikään tarkoituksena on tehostaa rahankeräysten 
lupaharkintaa ja tilitysten valvontaa sekä rahankeräysten toimeenpanon 
valvontaa väärinkäytösten ja rikosten estämiseksi. </p>
<p class="LLKappalejako">Rahankeräys määriteltäisiin toiminnaksi, jossa 
yleisöön vetoamalla kerätään vastikkeetta rahaa. Keräykseen rahaa lahjoittavalle 
olisi sallittua antaa ainoastaan keräyksen tunnus. Rahankeräyslaissa 
määriteltäisiin tyhjentävästi rahankeräysten sallitut toimeenpanotavat 
ja muodot. Rahankeräysten toimeenpano muulla tavoin olisi kiellettyä 
ja nykyistä ankarammin rangaistavaa. </p>
<p class="LLKappalejako">Rahankeräysten toimeenpano olisi pääsääntöisesti 
luvanvaraista. Ehdotetun rahankeräyslain soveltamisalan ulkopuolelle 
jäisivät julkisen uskonnonharjoituksen yhteydessä suoritettava kolehdin 
kanto. Myös naapuriapu ja tavarakeräykset, yleisöön vetoaminen omaisuuden 
saamiseksi testamentein tietyille tahoille sekä yksityishenkilöiden 
merkkipäiväkutsujen ja –haastattelujen sekä kuolinilmoitusten ja muistokirjoitusten 
yhteydessä esitetyt muistamispyynnöt jäisivät kokonaan rahankeräyslain 
soveltamisalan ulkopuolelle. Yleisen kokouksen järjestäjä saisi kerätä 
rahaa kokoukseen osallistuvien keskuudessa ilman rahankeräyslupaa silloin, 
kun kokous järjestetään sisätiloissa. Päiväkodin ryhmä, koululuokka 
tai vakiintunut opinto- tai harrasteryhmä saisi toimeenpanna rahankeräyksen 
ilman rahankeräyslupaa opiskelun tai harrastustoiminnan edistämiseen.</p>
<p class="LLKappalejako">Lupa- ja valvontaviranomaisen antamassa rahankeräysluvassa 
voitaisiin määrätä, että rahankeräyksen käytännön toimeenpanosta vastaisi 
luvan saajan sijasta erillinen rahankeräyksen käytännön toimeenpanija. 
Määräys voitaisiin antaa elinkeinon harjoittamisen oikeudesta annetussa 
laissa tarkoitetulle luonnolliselle henkilölle, yhteisölle tai säätiölle. 
Rahankeräyslupa annettaisiin aina määräajaksi. Lupa rahankeräyksen toimeenpanemiseen 
voitaisiin antaa nykyisen enintään yhden vuoden määräajan sijasta kahden 
vuoden määräajaksi. Rahankeräyslupa voitaisiin antaa rahankeräyksen 
toimeenpanemiseen varojen hankkimiseksi yleistä sosiaalista, sivistyksellistä 
tai aatteellista tarkoitusta taikka yleistä kansalaistoimintaa varten. 
Rahankeräys olisi mahdollista toimeenpanna rajoitetusti myös yksittäisen 
henkilön tai perheen auttamiseksi näiden joutuessa taloudellisiin vaikeuksiin.</p>
<p class="LLKappalejako">Yhtä kihlakuntaa laajemmalle alueelle haetut 
rahankeräysluvat käsittelisi ja antaisi Etelä-Suomen lääninhallitus. 
Kihlakunnan poliisilaitos antaisi rahankeräysluvan yhden kihlakunnan 
alueella toimeenpantaviin rahankeräyksiin mukaan lukien yksittäisen 
henkilön tai perheen auttamiseksi toimeenpantavat rahankeräykset. Samat 
viranomaiset myös vastaisivat rahankeräysten toimeenpanon valvonnasta 
ja ohjauksesta. Rahankeräysten valvonta koskisi kaikkia toimeenpantavia 
rahankeräyksiä. Lupa- ja valvontaviranomaisille annettaisiin mahdollisuus 
nykyistä huomattavasti tehokkaampaan valvontaan ja mahdollisuus puuttua 
väärinkäytöksiin aiempaa tehokkaammin. Rahankeräysrikosten rangaistusasteikkoon 
esitetään enimmäisrangaistuksen korotusta kuudesta kuukaudesta kahteen 
vuotta vankeutta.</p>
<p class="LLKappalejako">Ehdotetut lait ovat tarkoitetut tulemaan voimaan 
noin kuuden kuukauden kuluttua niiden hyväksymisestä ja vahvistamisesta.</p>
<p class="LLSisallysluettelo">sisällysluettelo</p>
<p>&nbsp;<br style=" page-break-before: always" /></p>
<p class="LLNormaali" style=" margin-top: 36pt;"></p>
<p class="LLYleisperustelut">yleisperustelut</p>
<ol style=" list-style: decimal">
  <li class="LLYLP1Otsikkotaso" style=" margin-left: 0pt; text-indent: 0pt;
  ">Johdanto</li>
</ol>
<p class="LLKappalejako">Hallituksen esitys sisältää ehdotuksen rahankeräyslaiksi 
sekä laeiksi henkilötietojen käsittelyssä poliisitoimessa annetun lain 
ja rikoslain muuttamiseksi. Voimassa oleva rahankeräyslaki (590/1980) 
on vuodelta 1980. Rahankeräyksiä koskevia säännöksiä sisältyy myös rahankeräysasetukseen 
(609/1980). Rahankeräyslakia on muutettu vuonna 1983 annetulla lailla 
(681/1983) ja vuoden 2002 alusta voimaan tulleella arpajaislakiin (1047/2001) 
liittyvällä lailla (1049/2001). </p>
<p class="LLKappalejako">Sisäasiainministeriö asetti 30 päivänä tammikuuta 
2001 rahankeräystyöryhmän, jonka tehtävä oli kaksivaiheinen. Työryhmän 
tehtävänä oli ensimmäisessä vaiheessa laatia ehdotus siitä, miten voimassa 
olevan lainsäädännön keinoin voitaisiin rajoittaa keräyskulujen määrää, 
ja ehdottaa keinoja, joilla varojen käyttöä luvassa mainittuun käyttötarkoitukseen 
voitaisiin tehostaa. Toisessa vaiheessa työryhmän tehtävänä oli kartoittaa 
lainsäädäntöhankkeen asettamisen tarpeellisuuden arvioimiseksi mahdolliset 
muutostarpeet voimassa olevaan rahankeräyslakiin ja –asetukseen sekä 
tehdä ehdotus siitä, miten edellä mainitut muutokset tulisi toteuttaa.</p>
<p class="LLKappalejako">Työryhmä totesi väliraportissaan, että varsin 
suuret keräyskulut ovat muodostuneet ongelmallisiksi osassa toimeenpantuja 
rahankeräyksiä. Kuluttajien kannalta olisi lisäksi tärkeää, että yhdistysten 
toimeenpanema rahankeräys erottuisi yhdistyksen muusta varainhankinnasta. 
Työryhmän väliraportissa ehdotettiin, että kuluttajien luottamuksen 
palauttamiseksi rahankeräystoimintaan rahankeräyksiä toimeenpanevien 
tahojen tulisi selkeästi ilmoittaa kuluttajalle, milloin kyse on rahankeräysluvan 
nojalla toimeenpantavasta rahankeräyksestä, kuka on luvan saanut, mikä 
viranomainen on luvan myöntänyt, luvan numero ja mihin tarkoitukseen 
varoja kerätään. Yhdistyksen muussa varainhankinnassa, esimerkiksi yhdistyksen 
lehden puhelin- tai etämyynnissä, markkinoinnin kaupallinen luonne on 
voimassa olevan lainsäädännön mukaisesti tuotava selkeästi kuluttajalle 
ilmi. </p>
<p class="LLKappalejako">Kuluttajansuojalain (38/1978) 6 luvun 13 §:n 
1 momentti sisältää yksityiskohtaiset säännökset siitä, mitä tietoja 
etämyynnissä tulee antaa kuluttajalle. Kuluttajansuojalain 2 luvun 2 
§:ssä säädetään harhaanjohtavasta markkinoinnista. Markkinoinnissa ei 
saa antaa totuudenvastaisia tai harhaanjohtavia tietoja. Jos markkinointi 
on kuluttajansuojalain säännösten vastaista, siihen saattavat tulla 
sovellettaviksi kuluttajansuojalain seuraamukset tai rangaistussäännökset 
taikka rikoslain (39/1889) 30 luvun elinkeinorikoksia koskevat säännökset.</p>
<p class="LLKappalejako">Työryhmä totesi loppupäätelmänään, että voimassa 
olevaan rahankeräyslakiin ja –asetukseen liittyy muutostarpeita. Työryhmä 
ehdotti, että sisäasiainministeriö asettaisi lainsäädäntöhankkeen rahankeräyslain 
kokonaisuudistuksen valmistelua varten. Hankkeen laatu huomioon ottaen 
olisi tarkoituksenmukaista asettaa tähän tehtävään eri intressitahoista 
koostuva ohjausryhmä.</p>
<p class="LLKappalejako">Sisäasiainministeriö asetti 24 päivänä kesäkuuta 
2002 hankkeen rahankeräyslainsäädännön uudistamiseksi. Työn yhteydessä 
tuli selvittää myös rahankeräystoiminnan sääntelyn kytkeytyminen yleishyödyllisten 
yhteisöjen muun varainhankinnan sääntelyyn. Ensimmäisessä vaiheessa 
hankkeen tuli tehdä ehdotus rahankeräyslainsäädännön uudistamisen peruslinjauksiksi. 
Toisessa vaiheessa hankkeen tuli laatia luonnos rahankeräyslainsäädännön 
uudistamista koskevaksi hallituksen esitykseksi. </p>
<p class="LLKappalejako">Hankkeelle asetettiin ohjausryhmä, jonka tehtävänä 
oli rahankeräyslainsäädännön uudistamisen valmistelun ohjaus ja valvonta. 
Ohjausryhmään kuuluivat edustajat sisäasiainministeriöstä, kauppa- ja 
teollisuusministeriöstä, sosiaali- ja terveysministeriöstä, opetusministeriöstä, 
valtiovarainministeriöstä, kuluttajavirastosta ja Etelä-Suomen lääninhallituksesta.</p>
<p class="LLKappalejako">Tämä hallituksen esitys pohjautuu ohjausryhmän 
22 päivänä toukokuuta 2003 esittämiin linjauksiin rahankeräyslainsäädännön 
uudistamiseksi ja ohjausryhmän niiden pohjalta ohjaamaan jatkovalmisteluun. </p>
<ol style=" list-style: decimal" start="2">
  <li class="LLYLP1Otsikkotaso" style=" margin-left: 0pt; text-indent: 0pt;
  ">Nykytila</li>
</ol>
<ol><ol style=" list-style: decimal">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Lainsäädäntö ja käytäntö</li>
</ol></ol>
<p class="LLYLP3Otsikkotaso">Sääntelyn historiaa </p>
<p class="LLKappalejako">Valtiovalta on lähes aina säännellyt huvitilaisuuksia 
ja rahankeräyksiä. Katsottiin, että yhteiskuntajärjestyksen kannalta 
yleishyödyllisiin huveihin liittyi uhkatekijöitä. Vuoden 1840 yhdistyslainsäädännöllä 
ja vuoden 1850 sensuuriasetuksella rajoitettiin esivallan toimesta kokoontumis- 
ja tiedonsaantimahdollisuuksia.</p>
<p class="LLKappalejako">Huvitilaisuuksien kiinnostavuutta virkavallan 
silmissä lisäsi erityisesti se, että huvitilaisuudet keräsivät yleisöä 
kymmenistä jopa useisiin satoihin ja tarjosivat samalla avoimen, sensuurista 
suhteellisen vapaan viestintäkentän ja keskustelumahdollisuuden. Huvitilaisuudet 
olivat myös rahankeräystilaisuuksia. Viranomaiset halusivat saada tietoonsa 
varainhankinnan kohteet ja huviohjelmien sisällön. Valtiovallan kontrolli 
sivusi arpajaisia ja rahankeräyksiä monin tavoin ja heijastui samalla 
yleishyödyllisten tilaisuuksien toimeenpanoon. Esivallan varhaisin huvivalvonnan 
muoto liittyi verotulojen hankkimiseen.</p>
<p class="LLKappalejako">Julkisen huvitoiminnan kontrolli- ja verotusfunktiot 
olivat peräisin Ruotsin ajalta. Vanhin huviverotuksen muoto oli vuodelta 
1698, jolloin Tukholman ulkopuolelta tulleilta näyttelijöiltä, tanssijoilta 
ja muilta julkisten huvitilaisuuksien järjestäjiltä alettiin kerätä 
rahaa sosiaalisiin tarkoituksiin, kaupunkiin perustetun kehruu- ja työhuoneen 
ylläpitoa varten. Huviverotuksen juuret ovatkin ajassa, jolloin köyhien 
huoltoa alettiin vähitellen pitää yhteiskunnan velvollisuutena. Huviverotuksen 
keskeiseksi tehtäväksi tuli varojen kerääminen köyhäinhoidon kirjaviin 
tarpeisiin.</p>
<p class="LLKappalejako">Koska kaupalliset ja julkiset ajanvietehuvit 
keskittyivät 1800-luvun lopulle asti kaupunkeihin, liittyi Ruotsin ja 
Suomen suuriruhtinaskunnan huviverokäytäntö pitkään pääosin kaupunkien 
ja huvielämän historiaan. Arpajaisista tuli maaseudun yleishyödyllisten 
tilaisuuksien suosituin huvimuoto. Ruotsissa esivallan arpajaiskontrolli 
noudatti englantilaistyyppisiä linjoja. Esimerkiksi 1700-luvulla raha-arpajaisten 
tuotolla rahoitettiin suuria rakennuskohteita, kuten Turun tuomiokirkon 
korjaustöitä vuonna 1745. </p>
<p class="LLKappalejako">Ruotsin voimassa olevat säännökset huviveroista 
ja arpajaisista jäivät voimaan Suomen suuriruhtinaskunnassa. Yksityisistä 
seuroista ja yhdistyksistä Suomessa 4 päivänä kesäkuuta 1849 annetussa 
julistuksessa kiellettiin julkisen maanlaajuisen rahankeräyksen järjestäminen 
ilman kenraalikuvernöörin lupaa. Eri kehitysvaiheiden jälkeen myös suomalaiskansalliset 
rahankeräykset kiinnittivät viranomaisten huomion. </p>
<p class="LLKappalejako">Kuninkaalliselle kiellolle 18 päivältä kesäkuuta 
1772 huonekalu- ja tavara-arpajaisten pitämistä vastaan annetun keisarin 
selityksen (13/1882) voimaantulon jälkeen maaseudun monimuotoinen yleishyödyllinen 
huvitoiminta aktivoitui ja virkavalta alkoi edellyttää muodollista lupamenettelyä. 
Säätyläisten sisäpiirin huvitilaisuuksilta ei edellytetty lupa-anomusmenettelyä, 
mutta laajoja väkijoukkoja keränneet avoimet huvit vaativat viranomaiskontrollin 
lisäämistä jo järjestyksenpidonkin näkökulmasta. </p>
<p class="LLKappalejako">1870-luvun alun nouseva suhdannekehitys selittää 
maaseudun parempia taloudellisia mahdollisuuksia huvijärjestelyihin 
ja osanottoon. Koko maan kattavat keräykset organisoitiin keskusjohtoisesti 
läänien ulkopuolella huvitoiminnan liittyessä usein varsinaisen listakeräyksen 
tukemiseen. Maanlaajuisista keräyksistä järjestelmällisimmin oli organisoitu 
varainhankinta Suomen Punaisen Ristin hyväksi. Keräys tapahtui esivallan 
suojeluksessa ja ulottui huvitoiminnan tukemana myös maaseudulle. Punaisen 
Ristin rahankeräys kytki suomalaisen maaseudun eurooppalaiseen filantrooppiseen 
traditioon. Punaisen Ristin suomalainen yhdistys aloitti toimintansa 
vuonna 1877.</p>
<p class="LLKappalejako">Rahankeräyksien sääntelyn historiassa myös 
uskonnollisilla keräyksillä on ollut suuri merkitys. Sekä lähetys-, 
merimieslähetys- että diakoniakeräyksillä on ollut rahankeräyksen historiassa 
huomattava merkitys. Esimerkiksi Suomen historiassa tunnettujen vuoden 
1838 Kalajoen käräjien syytteen nostamisen perusteena ja muodollisena 
syynä oli laittomaksi tulkitun rahankeräyksen toimeenpano. Myöhemmin 
Suomen lähetysseuran perustamisen jälkeen vuonna 1858 levisi ympäri 
maata laajamittainen vapaaehtoinen rahankeräystoiminta pakanalähetyksen 
hyväksi. Lähetyskeräys sai hyvin organisoituna hankkeena ensimmäisenä 
Suomessa mukaansa entistä laajemmat väestöryhmät ja loi toimintamalleja 
myöhemmälle yleishyödylliselle rahankeräystoiminnalle.</p>
<p class="LLYLP3Otsikkotaso">Itsenäisyyden ajan kumotut säädökset </p>
<p class="LLKappalejako">Voimassa olevaa rahankeräyslakia edelsi vuonna 
1949 annettu rahankeräysasetus (815/1949). Lisäksi voimassa oli vuodelta 
1939 erillinen laki eräänlaisten rahankeräysten kieltämisestä (65/1939). 
Edellä mainittu laki oli soveltamisalaltaan suppea ja koski vain niin 
sanottujen ketjukirjeiden muodossa tapahtuvaa rahankeräystä. Tavara-arpajaisasetuksessa 
(824/1969) oli säännökset siitä, oliko hakemusta pidettävä rahankeräystä 
vaiko tavara-arpajaisia tarkoittavana. Nämä varainhankintamuodot saattoivat 
sekä tarkoitusperiltään että toteuttamistavaltaan olla usein varsin 
lähellä toisiaan. </p>
<p class="LLKappalejako">Rahankeräys määriteltiin toiminnaksi, jolla 
vedotaan yleisöön varojen saamiseksi hyväntekeväistä, yleishyödyllistä 
tai muuta yleistä tarkoitusta varten. Vetoaminen yleisöön saattoi tapahtua 
joko välittömästi tai painotuotteen, kirjeen, postin tai puhelimen välityksellä 
taikka muulla siihen verrattavalla tavalla. </p>
<p class="LLKappalejako">Jos rahankeräys aiottiin toimeenpanna koko 
maassa tai usean läänin alueella, luvan myönsi sisäasiainministeriö. 
Kun rahankeräys oli tarkoitus toimeenpanna ainoastaan yhden läänin alueella, 
luvan myönsi asianomainen lääninhallitus. Luvan rahankeräykseen myönsi 
poliisilaitos tai nimismies silloin, kun rahankeräys toimeenpantiin 
vain yhden poliisipiirin alueella. Rahankeräysasetuksen mukaan lääninhallituksen 
asiana oli valvoa rahankeräysten toimeenpanoa läänin alueella. Lääninhallitus 
suoritti valvontatehtäviä poliisin avulla. Keräysluvan saajan oli tehtävä 
rahankeräyksistä tilitys. Viranomaisella oli mahdollisuus peruuttaa 
lupa, jos rahankeräyksen toimeenpanemisessa ei noudatettu asetuksen 
säännöksiä tai lupapäätöksessä olevia ehtoja. Lääninhallituksella oli 
mahdollisuus määrätä tilitys oikaistavaksi.</p>
<p class="LLKappalejako">Valtakunnalliset ja laajat rahankeräykset toimeenpantiin 
tavallisesti erilaisia merkkejä ja symboleja myymällä tai käyttämällä 
tilillepanokortteja, joilla vastaanottajia pyydettiin suorittamaan varoja 
keräystilille. Paikalliset rahankeräykset toimeenpantiin yleisimmin 
listakeräyksinä. Erityinen keräysmuoto oli radion ja television välityksellä 
tapahtuva rahankeräys, jonka käytännön toteuttamista varten Yleisradiossa 
oli oma erityinen toimielin, sävellahjakeräyksen johtokunta.</p>
<p class="LLYLP3Otsikkotaso">Rahankeräyslaki</p>
<p class="LLKappalejako">Rahankeräyslainsäädäntö uudistettiin vuonna 
1980. Hallituksen esityksessä (HE 27/1980 vp) todettiin muun muassa, 
että rahankeräysasetus oli sisällöltään ja sanonnaltaan vanhentunut. 
Rahankeräysasetuksessa oli säännöksiä asioista, joista jo silloisen 
oikeuskäsityksen mukaan tuli säätää lailla. Tällaisia säännöksiä olivat 
toimitsijan asettamista ja hänen oikeuksiaan ja valtuuksiaan koskevat 
sekä rangaistus- ja muut seuraamussäännökset.</p>
<p class="LLKappalejako">Rahankeräysasetuksen mukaan keräyslupa annettiin 
varojen saamiseksi hyväntekeväistä, yleishyödyllistä tai muuta yleistä 
tarkoitusta varten. Keräyskohde oli asetuksessa säännelty yleisluontoisesti 
ja säännöksen soveltaminen oli käytännössä vaikeaa. Epätietoisuutta 
oli ollut lisäksi siitä, tulisiko rahankeräysasetuksen säännöksiä soveltaa 
joidenkin hyödykkeiden, kuten viljan tai puutavaran keräykseen.</p>
<p class="LLKappalejako">Rahankeräysasetuksen luvan myöntämistä koskeva 
perussäännös oli kirjoitettu siten, että keräyslupa oli myönnettävä, 
jos hakija täytti asetuksen edellyttämät melko yleisluontoiset vaatimukset 
ja jos keräyksen tarkoitus oli hyväksyttävä. Rahankeräysasetuksessa 
ei ollut säännöstä siitä, kenellä oli oikeus saada rahankeräyslupa. 
Asetuksessa säädettiin ainoastaan, mihin tarkoitukseen keräyslupa voitiin 
antaa. Keräysluvan saattoi saada esimerkiksi yksityinen henkilö.</p>
<p class="LLKappalejako">Lupaviranomainen määräytyi sen mukaan, millä 
maantieteellisellä alueella rahankeräys aiottiin panna toimeen. Valtakunnalliseen 
tai usean läänin alueella tapahtuvaan rahankeräykseen antoi luvan sisäasiainministeriö. 
Nyt kuitenkin katsottiin, että ministeriön ei tulisi yleensä toimia 
yksittäisiä lupia myöntävänä viranomaisena, vaan sen tulisi olla toimintaa 
ohjaava ja valvova viranomainen. Keräysajan lyhyydestä todettiin aiheutuneen 
käytännössä hankaluuksia, minkä vuoksi samaa keräystä varten oli jouduttu 
antamaan useita perättäisiä lupia. Rahankeräysasetuksen mukaan lääninhallituksen 
asiana oli poliisin avulla valvoa rahankeräyksen toimeenpanoa läänin 
alueella. Rahankeräysten valvonta oli käytännössä lähinnä tilitysten 
valvontaa.</p>
<p class="LLKappalejako">Rahankeräysasetuksessa ei ollut säännöksiä 
menettelystä silloin, kun rahankeräysvaroilla hankitun laitoksen tai 
muun investoinnin myöhempi käyttö on selvästi ristiriidassa rahankeräystä 
toimeenpantaessa ilmoitetun alkuperäisen tarkoituksen kanssa. Tällaisten 
tapausten varalle lakiin tuli ottaa säännökset, joiden mukaan rahankeräysvaroja 
vastaava suhteellinen osuus laitoksen arvosta voidaan määrätä luovutettavaksi 
alkuperäiseen tai sitä lähellä olevaan tarkoitukseen.</p>
<p class="LLKappalejako">Rahankeräyslaki ja rahankeräyslain 14 §:n nojalla 
annettu rahankeräysasetus tulivat voimaan 1 päivänä lokakuuta 1980. </p>
<p class="LLKappalejako">Voimassa olevaa rahankeräyslakia muutettiin 
vuonna 1983 annetulla hallituksen esityksellä (HE 3/1983 vp). Muutoksella 
selkeytettiin rahankeräyslakia niiden kokemusten perusteella, joita 
lain käytäntöön soveltamisesta oli siihen mennessä saatu. Lain muutoksella 
tarkennettiin rahankeräyksen määritelmää ja keräykseen osallistuville 
annettavaa vastiketta koskevia ehtoja. Luvanvaraisten, ilman viranomaisen 
lupaa toimeenpantavien ja kiellettyjen rahankeräysten aloja täsmennettiin. 
Arvontojen, kilpailujen tai muun sellaisen toiminnan järjestäminen rahankeräyksen 
yhteydessä kiellettiin. Kiellettyyn ketjukirjekeräykseen osallistuminen 
ja sen muunlainen edistäminen säädettiin rangaistavaksi.</p>
<p class="LLKappalejako">Perusteluissa todettiin, että rahankeräyslain 
1 §:n mukaan rahankeräyksellä tarkoitettiin toimintaa, jossa yleisöön 
vetoamalla vastikkeetta kerätään rahaa sosiaalista, sivistyksellistä 
tai aatteellista tarkoitusta tai yleistä kansalaistoimintaa varten. 
Rahankeräyksen määritelmään oli näin yhdistetty myös hyväksyttävät keräystarkoitukset. 
Säännös oli tässä muodossa epäonnistunut ja voisi kirjaimellisesti tulkittuna 
johtaa siihen, että sellaisiin rahankeräyksiin, joiden tarkoitus ei 
olisi sosiaalinen, sivistyksellinen tai aatteellinen, vaan esimerkiksi 
pelkästään oman edun tavoitteleminen, ei lakia olisi lainkaan sovellettava. 
Lain 1 §:ää muutettiin siten, että rahankeräys määriteltiin rahan vastikkeettomaksi 
keräämiseksi yleisöön vetoamalla. Hyväksyttävät keräysvarojen käyttötarkoitukset, 
jotka säilytettiin laissa, otettiin lain 2 §:ään. Siinä säädettiin tarkemmin 
sallituista ja kielletyistä rahankeräystavoista ja –tarkoituksista.</p>
<p class="LLKappalejako">Rahankeräys on vastikkeetonta varainhankintaa, 
johon korostetulla tavalla kuuluu keräykseen osallistuvan lahjoittamistahto. 
Tästä periaatteesta ei katsottu olevan syytä luopua, mutta toisaalta 
katsottiin, että olisi tarkoituksenmukaista tehdä mahdolliseksi keräyksen 
kiinnostavuuden lisääminen aikaisempaa jonkin verran laajemmalla sallittujen 
keräysvastikkeiden valikoimalla. Rahankeräyslain mukaan vastikkeena 
ei pidetty merkkiä, tarraa tai muuta sen kaltaista tunnusta, jolla on 
vain vähäinen taloudellinen arvo. Keräysvastikkeen käsitettä täsmennettiin 
siten, että vastikkeen tulee olla keräyksen tai sen toimeenpanijan tunnus 
taikka keräysesine, jossa on sanottu tunnus. Soveltamisalaa laajennettiin 
siten, että keräysvastikkeen tulee olla joko sellaisenaan taloudelliselta 
arvoltaan vähäinen tai arvoltaan suhteessa lahjoitukseen alhainen. </p>
<p class="LLKappalejako">Arpajaisten ja rahankeräyksen tunnusmerkkejä 
yhdistelemällä toimeenpannut keräykset ja pelit, joissa tapahtuu sattumanvaraisten 
voittojen arvontaa osallistuneiden kesken, olivat yleistyneet. Ehdot 
ja edellytykset olivat tavara-arpajaisten toimeenpanemiselle ankarammat 
kuin rahankeräysten toimeenpanemiselle. Luvan voimassaoloaikaa sekä 
voittojen määrää koskevien tavara-arpajaisasetuksen ankarampien säännösten 
soveltamista keräykseen pyrittiin välttämään järjestämällä rahankeräyksen 
yhteydessä kilpailu tai arvonta keräykseen osallistuvien kesken. </p>
<p class="LLKappalejako">Rahankeräyslain 12 §:n 1 momentin mukaan rahankeräysrikoksesta 
oli tuomittava muun muassa se, joka toimeenpani laissa kielletyksi säädetyn 
ketjukirjekeräyksen. Rikosoikeudellisten periaatteiden mukaisesti säännöstä 
tulkittiin suppeasti siten, että toimeenpanijaksi katsottiin vain tällaisen 
keräyksen alkuunpanija. Kun ketjukirjekeräyksiä usein pantiin alulle 
ulkomailta, rangaistus- ja menettämisseuraamuksia ei käytännössä voitu 
kohdistaa Suomessa kehenkään. Ketjukirjekeräykseen osallistumista tai 
sen muunlaista edistämistä oli pidettävä moitittavana, koska siihen 
osallistuvakin odotti saavansa taloudellista etua. Tällaiseen keräykseen 
osallistuminen tai sen muunlainen edistäminen säädettiin kielletyksi. 
Rangaistus- ja menettämisseuraamukset koskivat alkuunpanijan lisäksi 
myös ketjukirjekeräystä jatkaneita ja sitä muilla tavoin edistäneitä. </p>
<p class="LLKappalejako">Arpajaislain tullessa voimaan 1 päivänä tammikuuta 
2002 rahankeräyslakiin tehtiin rahankeräyslain 6 §:n osalta muutos. 
Lakia muutettiin siten, että sisäasiainministeriö vastaa rahankeräystoiminnan 
yleisestä valvonnasta ja myös rahankeräysten tilastoimisesta. Ministeriö 
voi&nbsp; antaa rahankeräysten toimeenpanoa koskevia lausuntoja ja ohjeita. 
Tehtäviä hoitaa sisäasiainministeriön poliisiosaston hallintoyksikön 
Riihimäellä toimiva arpajais- ja asehallintoyksikkö. Rahankeräys- ja 
tavara-arpajaislautakunta lakkautettiin arpajaislain voimaan tullessa 
1 päivänä tammikuuta 2002. Rahankeräysten toimeenpanon valvonta- ja 
lupaviranomaistehtäviä hoitavat lääninhallitukset ja kihlakuntien poliisilaitokset. </p>
<p class="LLKappalejako">Ahvenanmaalla on voimassa oma lainsäädäntö, 
joka koskee rahankeräysten toimeenpanemista Ahvenanmaan maakunnassa. 
Laki rahankeräyksistä Ahvenanmaan maakunnassa on vuodelta 1950 (Landskapslag 
angående penninginsamlingar i landskapet Åland 5.7.1950/25). </p>
<ol><ol style=" list-style: decimal" start="2">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Kansainvälinen kehitys ja esimerkkejä ulkomaisesta lainsäädännöstä </li>
</ol></ol>
<p class="LLYLP3Otsikkotaso">Hyväntekeväisyystoiminta</p>
<p class="LLKappalejako">Rahankeräykset ja muu hyväntekeväisyystoiminta 
tunnetaan eri muodoissaan lähes kaikkialla maailmassa. Toiminnan laajuudesta 
on mahdotonta esittää arvioita johtuen eri valtioiden hallinnon, lainsäädännön 
ja yhteiskuntajärjestyksen eroista. Hyväntekeväisyystoimintaa säännellään 
ja valvotaan hyvin erilaisin keinoin ja tavoin. </p>
<p class="LLKappalejako">Hyväntekeväisyystoiminnassa kerätään huomattava 
määrä rahaa ja alan toiminnalla on kansalaisten omaehtoiseen auttamishaluun 
pohjautuvasta luonteesta johtuen positiivinen vaikutus yhteiskunnallisten 
epäkohtien ratkaisemisessa. Eri valtioiden taloudellinen tilanne ja 
yhteiskunnallinen kehitys ratkaisevat sen, kuinka suuri merkitys vapaaehtoisella 
kansalaistoiminnalla on yhteiskunnallisten perustehtävien hoidossa.</p>
<p class="LLKappalejako">Spontaania auttamishalua pyritään kuitenkin 
käyttämään myös väärin ja erilaisia hyväntekeväisyystoimintojen muotoja 
käytetään tarkoituksellisesti ja suunnitelmallisesti rikollisessa toiminnassa. 
Usein rikolliseen toimintaan liittyvä toiminta on kansainvälistä ja 
pyritty verhoamaan aidon hyväntekeväisyys- ja rahankeräystoiminnan muotoon. 
Tällaisissa toiminnoissa käytetään usein tekaistuja kuvauksia avustusohjelmista 
ja käytetään julkisuuden henkilöiden imagoa väärin pyrkien saamaan rahaa 
kerätyksi tai myydyksi joitain tuotteita siten, että ostajat maksavat 
tuotteista ylihinnan kuvitellessaan, että tietty osa maksetusta kauppahinnasta 
päätyy ilmoitettuun&nbsp; hyväntekeväisyystarkoitukseen.</p>
<p class="LLKappalejako">Hyväntekeväisyysjärjestöt toimivat useilla 
eri hyväntekeväisyyssektorin alueilla. Eri maiden lupa- ja valvontamekanismit 
poikkeavat toisistaan huomattavasti. Myös EU:n jäsenvaltioiden piirissä 
on ilmennyt tarvetta tiivistää jäsenvaltioiden lainvalvontaviranomaisten 
yhteistyötä jotta hyväntekeväisyysorganisaatioiden käyttö rahanpesuun 
ja terrorismin rahoittamiseen voidaan tehokkaasti estää. </p>
<p class="LLKappalejako">Lupa- ja valvontaviranomaisilla tulee olla 
riittävät valtuudet valvoa ja puuttua järjestöjen varainkäyttöön. Valvonnan 
tehostamiseksi on useissa valtioissa ehdotettu lupa- ja valvontaviranomaiselle 
valtuuksia tutkia varojen käyttöä ja mahdollisuutta vaatia pankkitilin 
käyttöä rahaliikenteeseen, jotta rahojen liikkeet ja todelliset käyttötarkoitukset 
olisi jälkikäteen selvitettävissä. </p>
<p class="LLKappalejako">EU:n jäsenvaltiot ja komissio kehittävät yhteistä 
toimintasuunnitelmaa, jonka avulla yleishyödyllisten organisaatioiden 
käyttöä rahanpesuun ja terrorismin rahoitukseen voidaan estää mahdollisimman 
tehokkaasti. Valvonnan tehokkuutta voidaan lisätä muun muassa tietojenvaihtoa 
parantamalla ja luomalla valvontaorganisaatio, joka valvoisi kaikkia 
hyväntekeväisyystoiminnan sektoreita. </p>
<p class="LLYLP3Otsikkotaso">Rahankeräysten sääntelystä yleensä</p>
<p class="LLKappalejako">Yhtenäistä sääntely- ja toimintamallia rahankeräysten 
sääntelylle ja valvonnalle ei ole. Samaan kulttuuripiiriinkin kuuluvissa 
maissa voi rahankeräysten sääntely poiketa toisistaan merkittävästi 
ja esimerkiksi eri pohjoismaissa on rahankeräysten sääntely ja valvonta 
toteutettu eri tavoin. Tyypillistä rahankeräys- ja muulle hyväntekeväisyystoiminnalle 
kuitenkin on, että toimintaa valvotaan jollakin tavoin, joko lupamenettelyn, 
hyväksynnän, auktorisoinnin, erilaisten rajoitusten taikka verotuksen 
keinoin. </p>
<p class="LLKappalejako">Useissa valtioissa on erityinen lupa- ja valvontaviranomainen, 
jonka tehtäviin kuuluu rahankeräysten ja muun varainhankintatoiminnan 
lainmukaisuuden valvonta ja toiminnan laajuuden tilastointi.</p>
<p class="LLKappalejako">Rahankeräystoimintaa voidaan valvoa keräystoimintaa 
harjoittavien organisaatioiden toimesta esimerkiksi auktorisoimalla 
tai hyväksymällä kerääjät. Rahankeräystoimintaa harjoittavien organisaatioiden 
aktiivinen tiedottaminen keräystoiminnan tuloksesta lisää luottamusta 
keräyksiä toimeenpanevia organisaatioita kohtaan. </p>
<p class="LLKappalejako">Hyvin toteutettuna järjestöjen omatoiminen 
valvonta toimii hyvin. Rahankeräyksiin liittyviä väärinkäytöksiä voidaan 
lisäksi vähentää viranomaisten valvonnalla ja lupaharkinnalla.</p>
<p class="LLYLP3Otsikkotaso">Rahankeräystoiminta ja sen sääntely eräissä 
maissa </p>
<p class="LLKappalejako">Ruotsi. Ruotsissa ei ole rahankeräysten toimeenpanoa 
koskevaa erityislainsäädäntöä ja kaikilla kansalaisilla on mahdollisuus 
toimeenpanna rahankeräyksiä. Jo kauan sitten on havaittu tarve keräystoiminnan 
sääntelylle järjestöjen omin toimin. Rahankeräysten valvonta ja ohjeistus 
ei ole valtion järjestämää ja hoitamaa, vaan alalla toimivien järjestöjen 
ja muiden toimijoiden omavalvontaa. Elinkeinoelämän tarkastuslautakunta 
(Näringslivets granskningsnämnd) valvoi vuodesta 1943 keräystoimintaa 
Ruotsissa. Lautakunnan valvonnan tarkoituksena oli varmistua siitä, 
että kerätyt varat käytettiin siihen käyttötarkoitukseen, mihin ne on 
ilmoitettu kerätyn. Kyseessä oli elinkeinoelämän toimijoiden itsensä 
perustama lautakunta, jolla ei ollut viranomaisen statusta.</p>
<p class="LLKappalejako">Vuonna 1980 Ruotsissa perustettiin säätiö valvomaan 
keräystoimintaa (Stiftelsen för Insamlingskontroll, SFI). SFI:n&nbsp; 
perustivat ruotsalaiset työmarkkinakeskusjärjestöt ja muun muassa tilintarkastustoimistojen 
yhdistys. Säätiötä johtaa hallitus, jossa on edustettuna kukin säätiön 
perustajataho. Hallituksen jäsenet valitsevat keskuudestaan puheenjohtajan, 
jonka tulee olla lainoppinut ja omata kokemusta tuomarin tehtävien hoitamisesta. 
Säätiöllä on kanslia, jonka päällikkö kuuluu hallitukseen. Säätiön valvomassa 
toiminnassa käytetään niin kutsuttuja 90-alkuisia tilejä. </p>
<p class="LLKappalejako">SFI ylläpitää internetsivustoja, joilta on 
löydettävissä säätiön esittely, säännöt, toimintakertomus ja tilastotietoja. 
Vuoden 2004 lopulla SFI on listannut noin 500 tilinhaltijaa, joiden 
nimet ja tilitiedot löytyvät internetsivuilta. Yhteisöt joutuvat maksamaan 
vuosimaksua tilien ylläpidosta ja oikeudesta käyttää SFI:n palveluja 
ja sen imagoa hyväkseen. Vuosimaksun suuruus vaihtelee keräyksen tuotoista 
riippuen. SFI:n tarkoitus on, että rahankeräykset humanitäärisiin kohteisiin, 
hyväntekeväisyyteen sekä kulttuurin tukemiseen ja ympäristön- ja luonnonsuojeluun 
tapahtuvat kontrolloituina. Tavoitteena on minimoida rahankeräysten 
toimeenpanosta aiheutuvat kustannukset ja varmistaa, ettei rahankeräyksiä 
toimeenpantaessa käytetä sopimattomia markkinointikeinoja. Tavoitteena 
on myös kehittää tarkoituksenmukaisia keinoja rahankeräysten toimeenpanon 
valvontaan. </p>
<p class="LLKappalejako">SFI työskentelee yhteistyössä eri maiden viranomaisten 
ja valvontaelinten kanssa ja se on muun muassa jäsenenä kansainvälisessä 
ICFO:ssa (International Commitee on Fundraising Organizations). SFI:n 
säännöissä säännellään tarkemmin työskentelyn järjestämisestä ja hallinnosta. 
Valvonnassa käytetään apuna edellä mainittuja kontrolloituja tilejä, 
jotka voivat olla pankeissa tai posteissa. Säätiön internetsivustoilta 
on nähtävissä myös lopetetut tilit ja syy niiden lopettamiseen sekä 
tilastotietoja säätiön antamista huomautuksista. </p>
<p class="LLKappalejako">SFI päättää keräysten yleisestä ohjauksesta 
ja tarkemmista edellytyksistä, joilla voidaan avata ja ylläpitää keräystilejä. 
SFI toimittaa tarvittavat lomakkeet rahankeräyksiä suunnitteleville 
ja antaa neuvoja tarpeellisissa asioissa.</p>
<p class="LLKappalejako">Ruotsissa on käyty keskustelua avustusjärjestöjen 
roolista ja muun muassa siitä, kuinka avustusjärjestöjä voidaan valvoa 
tarkemmin niiden käyttäessä kerättyjä varoja. Esiin on tuotu huoli rahankeräyksillä 
kerättyjen varojen väärinkäytöstä esimerkiksi siten, että kerätyt varat 
päätyvät&nbsp; terroristijärjestöjen toiminnan tukemiseen. </p>
<p class="LLKappalejako">Ruotsissa arpajaislakiin (1994:1000) sisältyy 
kielto toimeenpanna ketjukirjeen tavoin tai vastaavalla tavalla ketjukirjepelejä. 
Vastaavia pelejä ovat muun muassa pyramidipelit. Täydellisen toimeenpanokiellon 
tarkoituksena on suojella yksityisiä ihmisiä. Pelit on kielletty niihin 
sisältyvien taloudellisten, sosiaalisten ja henkilökohtaisten haittojen 
vuoksi.&nbsp; </p>
<p class="LLKappalejako">Arpajaislaissa ketjukirjepeleillä tarkoitetaan 
pelejä, joissa voitto- ja ansaintamahdollisuudet perustuvat toimintaan 
myöhemmin liittyvien osanottajien määrään. Pelin järjestäjä tai henkilö, 
joka auttaa pelin järjestämisessä, voidaan tuomita sakkoihin tai kuuden 
kuukauden pituiseen vankeusrangaistukseen sekä teon ollessa törkeä kahden 
vuoden pituiseen vankeusrangaistukseen. Avunannosta ketjukirjepelin 
järjestämiseen voidaan tuomita henkilö, joka toimillaan auttaa pelin 
järjestämisessä.</p>
<p class="LLKappalejako">Arpajaistoiminnan lainmukaisuuden noudattamista 
valvoo Ruotsissa Lotteriinspektionen –niminen valvontaviranomainen. </p>
<p class="LLKappalejako">Norja. Norjassa ei ole laintasoisin säännöksin 
rajoitettu kansalaisten oikeutta toimeenpanna rahankeräyksiä yleishyödyllisiin 
tai humanitäärisiin tarkoituksiin. Norjassa rahankeräysten valvonta 
ei kuulu arpajaisten toimeenpanoa ja säätiöitä valvovalle viranomaiselle, 
joka on nimeltään Lotteri- og stiftelsetilsynet.&nbsp; </p>
<p class="LLKappalejako">Hyväntekeväisyysorganisaatiot ovat itse perustaneet 
Norjassa säätiön, jonka tehtävänä on kontrolloida rahankeräyksiä omavalvonnan 
keinoin. Rahankeräystoimintaa pyritään ohjaamaan ja kontrolloimaan tiedottamalla 
ihmisille luotettavista rahaa keräävistä tahoista. Rahankeräysten toimeenpanoa 
valvovan säätiön nimi on Stiftelsen Insamlingskontrollen i Norge. </p>
<p class="LLKappalejako">Säätiö on perustettu vuonna 1991. Sen tarkoituksena 
on edistää yleisesti humanitaaristen, uskonnollisten ja kulttuurin parissa 
toimivien yhteisöjen asemaa ja pyrkiä parantamaan ihmisten luottamusta 
niihin ja niiden järjestämiin rahankeräyksiin. </p>
<p class="LLKappalejako">Säätiön toiminnan tavoitteena on, että kansalaiset 
voivat varmistua rahaa keräävän yhteisön tarkoituksesta ja varojen käytöstä 
ilmoitettuun tarkoitukseen. Tätä valvontatehtävää varten säätiö pitää 
rekisteriä, johon rahankeräyksiä toimeenpanevat yhteisöt voivat rekisteröityä 
joko yhtä rahankeräystä varten taikka rahankeräysorganisaatioksi myös 
pitemmäksi ajaksi. </p>
<p class="LLKappalejako">Yhteisön rekisteröityessä rahankeräysorganisaatioksi 
pitemmäksi aikaa, on rekisteröitymiselle määritelty tietty vuosimaksu, 
joka on porrastettu rahankeräyksen tuoton mukaisesti.</p>
<p class="LLKappalejako">Myös Norjassa arpajaislakiin sisältyy kielto 
järjestää ja osallistua pyramidipeleihin. Pyramidipelin järjestäminen 
ja siihen osallistuminen on myös rangaistavaa. Ankarin mahdollinen rangaistus 
pyramidipelin järjestämisestä on kolme vuotta vankeutta.</p>
<p class="LLKappalejako">Tanska. Tanskassa on voimassa laki julkisista 
keräyksistä (Lov om Offentlig Indsamling, 1986-09-15 nr. 623). Lain 
mukaan keräyksestä on tehtävä ilmoitus poliisille ennen keräyksen toimeenpanemista. 
Oikeusministeriö vahvistaa julkisten keräysten säännöt ja menettelytavat 
rahankeräyksillä kerättyjen varojen käytön valvomiseksi. Esimerkiksi 
rahankeräykset poliittisten puolueiden tukemiseksi eivät kuulu julkisista 
keräyksistä annetun lain soveltamisalaan.</p>
<p class="LLKappalejako">Yhteisö, yhdistys tai komitea, johon kuuluu 
vähintään kolme jäsentä, voi järjestää julkisen keräyksen. Pieniä keräyksiä, 
esimerkiksi työpaikoilla toimeenpantavia keräyksiä, on mahdollista toimeenpanna 
ilman poliisille tehtävää ilmoitusta. </p>
<p class="LLKappalejako">Rahankeräysten järjestämistä on rajoitettu 
lailla myös siten, että normaalisti ei ole sallittua järjestää rahankeräystä 
julkisissa tiloissa, erilaisissa tilaisuuksissa tai ottamalla suoraan 
yhteyttä kansalaisiin puhelimitse. Sallittua on sen sijaan järjestää 
rahankeräys siten, että tietyssä yksilöidyssä paikassa toimeenpannaan 
rahankeräys. Rahankeräyksiä voidaan toimeenpanna myös esimerkiksi jumalanpalvelusten 
yhteydessä.</p>
<p class="LLKappalejako">Toimeenpannusta rahankeräyksestä on tehtävä 
tilitys, jonka yhteydessä poliisille on esitettävä tilintarkastajan 
tarkastamat tilit. </p>
<p class="LLKappalejako">Tanskassa lakia julkisista keräyksistä on muutettu 
siten, että siihen on lisätty kielto järjestää pyramidipelejä (muutos 
Lov nr 229 af 04/04/2000). Pyramidipelin järjestäminen on säädetty myös 
rangaistavaksi. Pyramidipeli on laissa määritelty toiminnaksi, jossa 
toimintaan osallistutaan rahaa sijoittamalla. Osanottajat odottavat 
taloudellista voittoa ja taloudellinen voitto on riippuvainen toimintaan 
myöhemmin liittyvien osallistujien maksamista suorituksista.</p>
<p class="LLKappalejako">Sekä pyramidipelin aloittajia että toimintaan 
myöhemmin liittyviä rangaistaan toimintaan osallistumisesta. </p>
<p class="LLKappalejako">Islanti. Islannissa rahankeräysten toimeenpanoa 
säännellään vuonna 1977 voimaan tulleella lailla (Lög um opinberar fjársafnanir, 
Stj.tið. A, nr. 5/1977). Tämän lain mukaan Islannissa jokainen laitos,&nbsp; 
yhdistys tai organisaatio voi järjestää virallisia rahankeräyksiä kaikkiin 
laissa yksilöityihin tarkoituksiin. Mikäli järjestö on vastuussa rahankeräyksen 
toimeenpanemisesta, tulee kolmen henkilön olla vastuussa keräyksestä 
ja ainakin kahden heistä tulee olla täysi-ikäisiä Islannin kansalaisia 
ja näiden tulee myös asua Islannissa.</p>
<p class="LLKappalejako">Rahankeräystä pidetään virallisena, jos keräys 
suunnataan muihin tahoihin kuin niihin, jotka ovat vastuussa rahankeräyksen 
järjestämisestä tai joilla on läheinen yhteys järjestävään tahoon. Virallisesta 
rahankeräyksestä tulee ilmoittaa poliisipäällikölle ennen rahankeräyksen 
aloittamista. Ilmoitus tulee tehdä keräyksen toimeenpanijan kotipaikan 
poliisille. Ilmoituksessa tulee mainita se, kuka on vastuussa suunnitellusta 
rahankeräyksestä, millä alueella keräys järjestetään, millä tavoin keräys 
järjestetään ja mihin tarkoitukseen rahaa kerätään. Jos rahankeräys 
toimeenpannaan lipaskeräyksenä tai ovelta ovelle -keräyksenä, tulee 
keräykselle hakea oikeusministeriön lupa. Laissa on erikseen nimenomainen 
kielto järjestää rahakeräyksiä ketjukirjein toimeenpantuina. </p>
<p class="LLKappalejako">Rahankeräyksen toimeenpanoa varten tulee avata 
erillinen pankki- tai postisiirtotili. Rahankeräyksen tuotto tulee käyttää 
aiottuun käyttötarkoitukseen. Oikeusministeriö voi antaa hakemuksesta 
luvan käyttötarkoituksen muutokselle. Rahankeräyksen tilit ja kirjanpito 
tulee järjestää huolella ja kaikki rahankeräyksestä aiheutuneet kulut 
tulee rekisteröidä. Tilintarkastajan tai oikeusministeriön määräämän 
henkilön tulee tarkastaa rahankeräystili.</p>
<p class="LLKappalejako">Kuuden kuukauden kuluessa rahankeräyksen päättymisestä 
on tilien selvitys julkaistava ainakin kerran päivittäin tai viikoittain 
ilmestyvässä sanomalehdessä. Asetuksella voidaan säätää tietyistä helpotuksista 
koskien tiedotusmenettelyä, mikäli rahankeräyksen tuotto on alle asetuksessa 
säädetyn rajan. Mikäli rahankeräys jatkuu yli vuoden määräajan, selvitys 
rahankeräyksen tuloksesta ja selvitys tileistä on julkaistava kuuden 
kuukauden kuluessa kalenterivuoden päättymisestä. Poliisille tulee ilmoittaa, 
missä ja milloin selvitys rahankeräyksen tuloksesta ja tiliselvitys 
julkaistaan. </p>
<p class="LLKappalejako">Laki ei koske keräyksiä, joissa kerätään vähäarvoista 
käytettyä tavaraa tai joissa rahankeräys toimeenpannaan ainoastaan kokouksissa. 
Lailla ei myöskään säännellä päivittäin ilmestyvissä sanomalehdissä 
järjestettäviä keräyksiä hyväntekeväisyyteen, mikäli lahjoituksia tehneiden 
henkilöiden nimet julkaistaan lehdessä. Rahankeräyksen päätyttyä tulee 
lehden julkaista selvitys lahjoitetuista varoista.</p>
<p class="LLKappalejako">Oikeusministeriö voi antaa tarkempia säännöksiä 
rahankeräyksistä. Laissa on myös rangaistussäännös ja viittaussäännös 
rikoslakiin. </p>
<p class="LLKappalejako">Iso-Britannia. Rahankeräystoimintaa ei säännellä 
erityislainsäädännöllä. Hyväntekeväisyystoiminta on tietyiltä osiltaan 
ollut säänneltynä kuitenkin pitkään. The House to House Collection Act 
vuodelta 1939 sisälsi säännökset, jotka sääntelivät ovelta ovelle -muodossa 
tehtäviä rahankeräyksiä hyväntekeväisyyteen. Nykyisin vastaavat säännökset 
sisältyvät Charities Act –nimiseen lakiin, joka on vuodelta 1992. Charities 
Act sisältää säännökset, jotka sääntelevät rahaa keräävien yhteisöjen 
valvontaa ja kontrollia sekä julkisia rahankeräyksiä hyväntekeväisyyteen. 
Sinänsä itse rahankeräysten toimeenpanon tapaa tai muotoa säännökset 
eivät koske. </p>
<p class="LLKappalejako">Isossa-Britanniassa toimii Charity Commission 
–niminen kansallinen lailla perustettu julkinen valvonta- ja rekisteriviranomainen, 
joka ei ole hallituksen elin. Tavoitteena on asianmukainen sääntely 
ja yleinen luottamus. Toimielin tutkii myös väärinkäytökset. Toimielimen 
tehtävänä on taata kansalaisten luottamus hyväntekeväisyystoimintaan 
Englannissa ja Walesissa. Organisaatio on viranomaisena vastuussa toiminnastaan 
parlamentille.</p>
<p class="LLKappalejako">Charity Commissionin tavoitteena on tuottaa 
riittävän kattavat säännökset hyväntekeväisyys- ja rahakeräystoiminnalle. 
Komissio laatii tilastoja rahankeräys- ja hyväntekeväisyystoiminnasta 
ja vastaa alan tiedotuksesta, valvonnasta ja rekisterin pitämisestä. 
Pääsääntönä on rekisteröinti, poikkeuksena muiden tahojen valvomat ja 
pienet järjestöt. Komission tehtäviin kuuluu pitää rekisteriä hyväntekeväisyystoimintaa 
harjoittavista yhteisöistä. Joitakin vähäisiä poikkeuksia lukuun ottamatta 
rekisteröityminen on pakollista ja pakollista on myös toimittaa jatkuvasti 
tietoja säätiön ja muun yhteisön toiminnasta komissiolle. Rekisteri 
on myös julkinen. </p>
<p class="LLKappalejako">Rahankeräyksissä kerääjällä tulee muun muassa 
olla mukanaan todistus, jolla hän voi todistaa keräävänsä rahaa luvallisesti. 
Rahankeräyksiä varten tulee avata tili, jonka käytöstä tehdään tilitys 
vuosittain viranomaiselle (Secretary of State). Rahaa keräävien järjestöjen 
on tehtävä vuosittain tilinpäätös, joka on julkinen. Toimeenpantujen 
rahankeräysten keräyskustannuksia verrataan kerättyihin varoihin.&nbsp; </p>
<p class="LLKappalejako">Charities Act sisältää myös määräykset, joilla 
ammattimaisesti hyväntekeväisyyttä harjoittavia varainkerääjiä ja institutionaalisia 
organisaatioita kontrolloidaan. Viranomainen voi antaa kyseisen lain 
valtuuttamana tarpeellisia säännöksiä, joilla rahankeräyksiä ohjataan 
ja valvotaan. Epäilyttävissä tapauksissa voidaan muun muassa jäädyttää 
pankkitilit ja ottaa tilit hallintaan. </p>
<p class="LLKappalejako">Isossa-Britanniassa on vireillä lakiehdotus 
uusista viranomaisille annettavista toimivaltuuksista, jotka tehostaisivat 
valvontaa. Valvonta- ja rekisteriviranomaisella on oma tiedustelu- ja 
tutkintayksikkö, joka siirtää asiat tarvittaessa toimivaltaiselle viranomaiselle. 
Tavoitteena on asianmukainen sääntely ja yleinen luottamus.</p>
<p class="LLKappalejako">Alankomaat. Rahankeräyksiä valvoo Alankomaissa 
erityinen toimielin. Edellä mainittu taho on vuodesta 1925 lähtien valvonut 
rahankeräyksiä, joilla kerätään varoja hyväntekeväisyyteen. Kyse on 
itsenäisen säätiön muodossa tapahtuvasta toiminnasta. Valvontataho julkaisee 
internetsivuillaan luetteloa rahaa keräävistä ja luotettavaksi todetuista 
tahoista. Internetsivuilla kerrotaan kustakin rahaa keräävästä tahosta 
perustietoja tahon taustasta ja toiminnasta.</p>
<p class="LLKappalejako">Rahankeräystoimintaa valvova toimielin jaottelee 
rahaa keräävät tahot kahteen eri kategoriaan sen mukaan, minkä suuruinen 
keräys on kyseessä. Myös hyväksyttyjen keräyskulujen määrää on rajoitettu. 
Toimeenpantaessa rahankeräyksiä keräyskulujen määrä ei saa ylittää 25 
%:a keräystuotoista. </p>
<p class="LLKappalejako">Toimeenpantujen rahankeräysten osalta noin 
200 organisaatiota kerää toiminnallaan 90 % varoista vuosittain.</p>
<p class="LLKappalejako">Puola. Laki, jolla rahankeräyksiä Puolassa 
säännellään, on alunperin vuodelta 1933. Lakia on muutettu viimeksi 
vuonna 1999. Rahankeräysluvan myöntävänä viranomaisena toimii joko kunnanjohtaja 
taikka läänin tai maakunnan johtaja. Puolassa on kuusitoista maakuntaa. 
Ylimpänä lupaviranomaisena toimii Puolan sisäasiainministeriö niissä 
tapauksissa, joissa lupaa rahankeräyksen toimeenpanemiseen haetaan koko 
Puolan alueelle. Jos rahankeräyslupaa haetaan siten, että kerätyt varat 
aiotaan käyttää ulkomailla sijaitsevan kohteen hyväksi, antaa luvan 
sisäasiainministeriö kuultuaan asiassa ensin ulkoasiainministeriötä 
ja valtiovarainministeriötä. </p>
<p class="LLKappalejako">Rahankeräyslupa voidaan myöntää, jos lupahakemusta 
koskevan keräyksen tarkoitus ei ole lainvastainen ja keräyksen tarkoitus 
on yleisesti hyväksytty. Rahankeräyslupa voidaan antaa ainoastaan yhdistykselle, 
säätiölle tai muulle yhteisölle, joka on rekisteröity Puolassa ja jonka 
hakemus vastaa tarkoitukseltaan yhteisön toimintaa ja sen rekisteröimistietoja. 
Rahankeräyslupa voidaan antaa ainoastaan määräajaksi. Lupahakemuksessa 
hakijan tulee yksilöidä henkilöt, jotka ovat vastuussa rahankeräyksestä. 
Lupapäätöksessä voidaan asettaa erityisiä ehtoja ja myös tiettyjä rajoituksia 
luvan saajalle.</p>
<p class="LLKappalejako">Luvan saaneella taholla on velvollisuus kuukauden 
kuluessa rahankeräyksen päättymisestä tehdä selvitys keräyksen tuotoista 
ja julkistaa ne yleisölle. Toimeenpannun rahankeräyksen tuloksesta tulee 
julkaista selvitys alueella ilmestyvässä sanomalehdessä. Myös luvan 
myöntäneelle viranomaiselle tulee ilmoittaa toimeenpannun rahankeräyksen 
tuotto.</p>
<p class="LLKappalejako">Lupaviranomaisella on myös oikeus tarkastaa 
luvan saajan tietoja haluamassaan määrin, muun muassa tutkia luvan saajan 
kirjanpitoa. Tarkastuksia lupaviranomainen voi tehdä haluaminaan aikoina. 
Lupaviranomaisella on myös oikeus antaa määräyksiä keräyksen keskeyttämisestä, 
mikäli viranomainen havaitsee väärinkäytöksiä, ja peruuttaa antamansa 
lupa. </p>
<p class="LLKappalejako">Vastaavat säännökset koskevat myös muunlaisia 
keräyksiä kuin rahankeräyksiä, esimerkiksi vaatekeräyksiä ja erilaisten 
esineiden keräyksiä. </p>
<p class="LLKappalejako">Edellä mainitut rajoitukset eivät koske kirkkojen 
rahankeräyksiä, esimerkiksi rahan keräämistä messun yhteydessä. Tälle 
poikkeukselle on edellytyksenä se, että rahankeräyslupaa hakenut kirkko 
on rekisteröity Puolassa.</p>
<p class="LLKappalejako">Unkari. Unkarissa ei ole rahankeräystoimintaa 
koskevaa erityislainsäädäntöä. Vuodelta 1997 peräisin oleva laki kuitenkin 
sääntelee voittoa tavoittelemattomia yhteisöjä, jotka keräävät rahalahjoituksia. 
Lailla säännellään voittoa tavoittelemattomien yhteisöjen toimintamuotoa, 
yleishyödyllisyyttä ja yhteisön mahdollisuutta saada laissa tarkoitettu 
asema ja status. Lain säännökset koskevat lahjoituksina saatujen varojen 
hallinnointia ja kerääjän velvollisuuksia. Unkarissa ei ole erikseen 
rahankeräyksiä valvovaa viranomaista, vaan mahdolliset epäilyt väärinkäytöksistä 
ja rikoksista tutkitaan poliisissa.</p>
<p class="LLKappalejako">Jos yhteisö on laissa tarkoitettu voittoa tuottamaton 
yleishyödyllinen yhteisö, se voi harjoittaa muun muassa hyväntekeväisyys- 
ja rahankeräystoimintaa. Laissa on lueteltu tiettyjä helpotuksia, joista 
esimerkkinä voidaan mainita erilaiset verohelpotukset ja –vapaudet toiminnassa.</p>
<p class="LLKappalejako">Laissa asetetaan voittoa tuottamattomalle yhteisölle 
velvoite kirjanpidon pitämisestä ja toisaalta myös säännöllisten tilitysten 
ja raporttien tekemisestä.</p>
<p class="LLKappalejako">Jos henkilö tai yhteisö syyllistyy petokseen 
rahankeräys- tai hyväntekeväisyystoiminnassa, ovat tähän liittyvät rangaistussäännökset 
rikoslaissa.</p>
<p class="LLKappalejako">Yhdysvallat. Yhdysvalloissa on mittava hyväntekeväisyyssektori 
ja noin miljoona rekisteröityä hyväntekeväisyysjärjestöä ja noin neljännes 
miljoona rekisteröimätöntä järjestöä. Vaikka hyväntekeväisyysjärjestöjä 
on paljon, vain murto-osa järjestöistä on sellaisia, joilla on kansainvälisiä 
toimintoja. Viranomaisilla on hyvät mahdollisuudet saada eri lainvalvontaviranomaisten 
hallussa olevat tiedot seuratakseen, mitä järjestösektorilla tapahtuu. </p>
<p class="LLKappalejako">Sääntelyllä on pyritty takaamaan, että laillisesti 
toimivat yhteisöt voivat saada vero- ja muita etuja sekä suojata kansalaisia 
petoksilta ja muilta väärinkäytöksiltä. Hyväntekeväisyyden ja varojen 
keräämisen perinteisten muotojen lisäksi on esimerkiksi internetin yleistymisen 
myötä kehitetty uusia muotoja. Järjestöjen toiminnan seuranta ja valvonta 
parantaa myös järjestöjen toimintamahdollisuuksia. Järjestöjä voidaan 
varoittaa ja ennalta estää rikollista toimintaa ja näin auttaa järjestöjä 
itseään valvomaan piirissään tapahtuvaa toimintaa.</p>
<p class="LLKappalejako">Eri osavaltioissa viranomaiset julkaisevat 
kirjallisesti ja viranomaisen ylläpitämillä internetsivuilla varoituksia 
ja muistilistoja, joilla viranomaiset auttavat kansalaisia heidän pyrkiessään 
varmistamaan rahaa keräävän tahon aitoutta ja varojen käyttöä. Näitä 
muun muassa Consumer Advisory, Charity Checklist ja Consumer´s Notebook 
–nimillä kulkevia muutaman sivun mittaisia muistilistoja julkaistaan 
ainakin Louisianan, Illionoisin ja Iowan osavaltioissa. Näillä ohjeilla 
pyritään antamaan kansalaisille tietoa siitä, mitä tulee varmistaa ennen 
rahan lahjoittamista, jotta lahjoitetut varat päätyvät lahjoittajan 
haluamaan käyttötarkoitukseen.</p>
<p class="LLKappalejako">Osavaltiokohtaisesti on annettu säädöksiä, 
joilla säännellään hyväntekeväisyystoimintaa ja yhteisöjen toimintaa 
sekä annetaan ohjeet tilitysten tekemisestä sekä rangaistussäännökset.</p>
<p class="LLKappalejako">Esimerkiksi Illinoisin osavaltion lainsäädännössä 
(Illinois Charitable Organization Laws) on säännökset siitä, miten hyväntekeväisyysjärjestö 
tai -säätiö voidaan perustaa, sekä säännökset sen johtamisesta ja hallinnosta 
ja sen käytännön hoitamisesta. Laissa on myös viittaukset Illionoisin 
osavaltion rikoslain säännöksiin. Väärinkäytöksistä hyväntekeväisyystoiminnassa 
rangaistaan kyseisessä osavaltiossa huomattavan ankarasti. Varojen väärä 
käyttö rinnastetaan petosrikoksiin ja&nbsp; seuraamuksena tekijälle 
on vankeutta ja mahdollisesti mittavat rangaistusluonteiset vahingonkorvaukset 
sakkorangaistuksen lisäksi.</p>
<p class="LLKappalejako">Esimerkiksi Kaliforniassa lainsäädännöllä on 
tarkkaan asetettu rajat, joiden puitteissa hyväntekeväisyysjärjestöjen 
ja -säätiöiden toimintaa ja hallintoa on hoidettava. Erilaisten hyväntekeväisyystoiminnassa 
mukana olevien säätiöiden toimintaa on säännelty suhteellisen tarkasti 
ja esimerkiksi erilaiset tilitykset ovat tyypillinen valvonnan apuväline.&nbsp; 
Kalifornian osavaltion lainsäädännössä (Supervision of Trustees and 
Fundraisers for Charitable Purposes Act) erilaiset väärinkäytökset varainhoidossa 
tai varojen kavaltaminen on rangaistu huomattavan ankarasti.</p>
<p class="LLKappalejako">Yhdysvalloissa on tullut esiin tapauksia, joissa 
hyväntekeväisyyden nimissä tehdyt väärinkäytökset ovat saaneet laajasti 
huomiota tiedotusvälineissä. Erityisesti ennakolta laaditut prosenttisidonnaiset 
tuottojenjakosopimukset ovat osoittautuneet ongelmallisiksi, koska ilmoitettuun 
hyväntekeväisyystarkoitukseen saattaa lopulta päätyä vain murto-osa 
kerätyistä varoista.</p>
<p class="LLKappalejako">Viranomaiset ovat laatineet myös varoituslistoja 
rikollisesti toimivista rahankeräystä harjoittavista tahoista. </p>
<p class="LLKappalejako">Yhdysvalloissa lehdet julkaisevat ilmoituksia 
erityisesti vakavien onnettomuuksien, kuten terroritekojen ja luonnonmullistusten 
jälkeen. Usein sanomalehdet julkaisevat ilmaiseksi hyväntekeväisyysjärjestöjen 
ilmoituksia lahjoitusten saamiseksi taikka jokin yritys sponsoroi järjestöjen 
ilmoittelua. </p>
<p class="LLKappalejako">Erilaisia huijaus- ja väärinkäyttöyrityksiä 
on ilmennyt erityisesti suuronnettomuuksien jälkeen, kuten syyskuun 
11 päivän 2001 terrori-iskujen ja syksyn 2004 hurrikaanien aiheuttamien 
erittäin mittavien myrskytuhojen yhteydessä. Näille väärinkäytöksille 
on tyypillistä se, että ne tapahtuvat välittömästi onnettomuuksien jälkeen, 
jolloin ihmisten auttamishalu on suurin eikä kansalaisilla ole onnettomuustilanteesta 
vielä selkeää kokonaiskuvaa.</p>
<p class="LLKappalejako">Saksa. Saksassa rahankeräyksiä koskevat säännökset 
on annettu osavaltiokohtaisilla laeilla. Säännösten sisältö on eri osavaltioissa 
perusteiltaan samantyyppinen. </p>
<p class="LLKappalejako">Esimerkiksi Hessenissä on laintasoisia säännöksiä 
luvallisista rahankeräyksistä (Erlaubnisdürftige Samlungen). Laki tuli 
voimaan vuoden 1970 alusta. Lailla annetaan määräykset rahankeräyksistä 
ja tavaran muodossa annettujen lahjoitusten hankkimisesta julkisilla 
paikoilla ja toisaalta luvan saamisen edellytyksistä.</p>
<p class="LLKappalejako">Lupa keräykseen voidaan antaa, jos luvalla 
toimeenpantava keräys ei esimerkiksi vaaranna yleistä turvallisuutta 
ja järjestystä. Lupa rahankeräyksen toimeenpanemiseen annetaan kirjallisesti. 
Lupaviranomainen voi määrätä keräyksellä saadut varat luovutettaviksi 
toimitsijan tai luottamusmiehen haltuun. Näin voidaan määrätä, mikäli 
esimerkiksi rahaa on kerätty ilman asianmukaista rahankeräyslupaa tai 
rahankeräysluvassa määrätty keräysaika on jo kulunut loppuun. Lain soveltamisalan 
ulkopuolelle on rajattu poliittisten puolueiden, kirkon ja uskonnollisten 
yhteisöjen rahankeräykset.</p>
<p class="LLKappalejako">Alasaksin lainsäädännössä luvan myöntämiselle 
rahankeräykseen ja tavarakeräykseen on asetettu samantyyppisiä rajoituksia 
ja edellytyksiä kuin Hessenin lainsäädännössä. Säännöksissä on erikseen 
määritelty keräykset, joita varten rahankeräyslupaa ei tarvita. Säännöksissä 
on yleisesti rajattu kirkon, uskonnollisen yhdyskunnan ja esimerkiksi 
maailmankatsomusyhteisön rahan keräämistä. Näissä tapauksissa on erikseen 
rajattu hyväksytyt käyttötarkoitukset, joihin rahaa voidaan kerätä. 
Vastoin lupaviranomaisen määräyksiä toimeenpannut rahankeräykset on 
säädetty kielletyiksi ja rangaistaviksi.</p>
<p class="LLKappalejako">Saksassa pyramidipelit ovat kiellettyjä ja 
rangaistuja. Rangaistussäännökset sisältyvät kilpailukieltoa koskeviin 
säännöksiin ja rangaistusmaksimi näissä rikoksissa on enintään kaksi 
vuotta vankeutta.</p>
<p class="LLKappalejako">Kanada. Suurin osa kanadalaisten hyväntekeväisyysjärjestöjen 
rahoituksesta hoituu järjestöjen oman toiminnan kautta. Järjestöjen 
kannalta on edullista rekisteröityä hyväntekeväisyysjärjestöksi, koska 
ne saavat muun muassa erilaisia veroetuja. Hyväntekeväisyysjärjestöillä 
on hyvin rajattuja poliittisia ja liiketaloudellisia toimintamahdollisuuksia. 
Canada Revenue Agency (CRA) pitää kirjaa ja rekisteröi maassa toimivat 
hyväntekeväisyysjärjestöt ja pitää järjestöistä julkista listaa nettisivuillaan. 
CRA pyrkii seuraamaan tarkasti, että hyväntekeväisyysjärjestöt toimivat 
ilmoittamallaan tavalla. CRA pyrkii seuraamaan, miten avoimesti järjestöt 
ilmoittavat rahoituksestaan ja varojen käytöstään. CRA hyödyntää internetissä 
olevia kotisivujaan tiedon levittämisessä kansalaisille ja toisaalta 
sen osoittamiseen, että järjestöjen toimintoja seurataan.</p>
<p class="LLKappalejako">Espanja. Varojen keräysmuodot vaihtelevat suhteellisen 
joustavasti tilanteen mukaan. Hyväntekeväisyyssektorin monimuotoisuus 
aiheuttaa vaikeuksia sääntelylle. Kansallinen lainsäädäntö mahdollistaa 
alueelliset luvat ja valvonnan, mikä aiheuttaa vaikeuksia keskitetylle 
valvonnalle. Kerättyjen varojen seuranta on tärkeää ja järjestöt ovat 
velvollisia säilyttämään tositteita kuusi vuotta. Espanjassa on harkittu 
pakollista pankkitiliä, jota tulisi käyttää rahankeräysten toimeenpanossa. 
Tämä vaikeuttaisi väärinkäytöksiä. </p>
<ol><ol style=" list-style: decimal" start="3">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Nykytilan arviointi</li>
</ol></ol>
<p class="LLYLP3Otsikkotaso">Rahankeräysten tuotot ja keräyskulut</p>
<p class="LLKappalejako">Kaikilla yhteisöillä ja säätiöillä ei ole mahdollisuutta 
toimeenpanna rahankeräyksiä omin voimin, vaan ne joutuvat käyttämään 
erillisten rahankeräysten toimeenpanijoiden palveluita. Tämä vaikuttaa 
keräyskuluihin. Keräyksen laajuudella ei ole suoranaista vaikutusta 
keräyskulujen määrään suhteessa rahankeräyksellä saatuihin tuottoihin. 
Laajojakin rahankeräyksiä on toimeenpantu alhaisilla kuluilla. </p>
<p class="LLYLP3Otsikkotaso">Rahankeräyslupatilastot </p>
<p class="LLNormaali"><span class="LLKursivointi--Char">Taulukko 1. 
Rahankeräyslupapäätökset vuosina 2002—2003 (tilastopvm 29.7.2005)</span></p>
<a name="table01"></a>
<div style=" margin-top: 12pt; margin-left: 331pt; text-align: left;
">
<table width="278" border="1" cellspacing="0">
<tr valign="top"><td width="66%"><p class="LLNormaali"><span class="LLNormaaliKirjasin--Char">Luvanmyöntäjä</span></p></td>
  <td width="16%"><p class="LLNormaali" style=" text-align: center;"><span class="LLNormaaliKirjasin--Char">2002</span></p></td>
  <td width="16%"><p class="LLNormaali" style=" text-align: center;"><span class="LLNormaaliKirjasin--Char">2003</span></p>
  </td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">Kihlakuntien 
  poliisilaitokset</span></span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">329</span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">312</span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">Etelä-Suomen 
  lääninhallitus</span></span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">379</span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">358</span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">Länsi-Suomen 
  lääninhallitus</span></span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">144</span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">134</span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">Itä-Suomen 
  lääninhallitus</span></span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">27</span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">24</span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">Oulun lääninhallitus</span></span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">30</span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">25</span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">Lapin lääninhallitus</span></span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">3</span></p></td>
  <td><p class="LLNormaali" style=" text-align: center;"><span class="LLNormaaliKirjasin--Char">7</span></p>
  </td></tr>
<tr valign="top"><td><p class="LLNormaali"><span class="LLLihavoiJaKursivoi--Char">Yhteensä</span></p></td>
  <td><p class="LLNormaali" style=" text-align: center;"><span class="LLLihavoiJaKursivoi--Char">912</span></p></td>
  <td><p class="LLNormaali" style=" text-align: center;"><span class="LLLihavoiJaKursivoi--Char">860</span></p></td></tr>
</table>
</div>
<p class="LLKappalejako" style=" margin-top: 12pt;"><span class="LLNormaaliKirjasin--Char">Lukumääriin 
sisältyy myös kielteiset päätökset ja muutospäätökset.</span></p>
<p class="LLNormaali" style=" margin-top: 12pt;"><span class="LLKursivointi--Char">Taulukko 
2. Rahankeräysten kokonaistuotto&nbsp; vuonna 2002</span></p>
<a name="table02"></a>
<div style=" margin-top: 12pt; text-align: left;">
<table width="273" border="1" cellspacing="0">
<tr valign="top"><td width="61%"><p class="LLNormaali">Luvanmyöntäjä</p>
  </td>
  <td width="38%"><p class="LLNormaali" style=" text-align: center;">Kokonaistuotto 
  (€)</p></td></tr>
<tr valign="top"><td><p class="LLNormaali" style=" margin-top: 12pt;
  "><span class="LLNormaali--Char" style=" font-size: 10pt;">Kihlakuntien 
  poliisilaitokset</span></p>
  <p class="LLNormaali"><span class="LLNormaali--Char" style=" font-size: 10pt;
  ">Etelä-Suomen lääninhallitus</span></p>
  <p class="LLNormaali"><span class="LLNormaali--Char" style=" font-size: 10pt;
  ">Länsi-Suomen lääninhallitus</span></p>
  <p class="LLNormaali"><span class="LLNormaali--Char" style=" font-size: 10pt;
  ">Itä-Suomen lääninhallitus</span></p>
  <p class="LLNormaali"><span class="LLNormaali--Char" style=" font-size: 10pt;
  ">Oulun lääninhallitus</span></p>
  <p class="LLNormaali"><span class="LLNormaali--Char" style=" font-size: 10pt;
  ">Lapin lääninhallitus</span></p></td>
  <td><p class="LLNormaali" style=" margin-top: 12pt;"><span class="LLNormaali--Char" style=" font-size: 10pt;
  ">&nbsp;&nbsp;&nbsp;&nbsp; 1 170 057</span></p>
  <p class="LLNormaali"><span class="LLNormaali--Char" style=" font-size: 10pt;
  ">&nbsp;&nbsp; 72 661 497</span></p>
  <p class="LLNormaali"><span class="LLNormaali--Char" style=" font-size: 10pt;
  ">&nbsp;&nbsp;&nbsp;&nbsp; 6 936 231</span></p>
  <p class="LLNormaali"><span class="LLNormaali--Char" style=" font-size: 10pt;
  ">&nbsp;&nbsp;&nbsp;&nbsp;&nbsp;&nbsp;&nbsp; 918 911</span></p>
  <p class="LLNormaali"><span class="LLNormaali--Char" style=" font-size: 10pt;
  ">&nbsp;&nbsp;&nbsp;&nbsp;&nbsp;&nbsp;&nbsp; 692 570</span></p>
  <p class="LLNormaali"><span class="LLNormaali--Char" style=" font-size: 10pt;
  ">&nbsp;&nbsp;&nbsp; &nbsp;&nbsp;&nbsp;&nbsp; 85 684</span></p></td></tr>
<tr valign="top"><td><p class="LLNormaali"><span class="LLNormaali--Char" style=" font-weight: bold;
   font-style: italic;">Yhteensä</span></p></td>
  <td><p class="LLNormaali"><span class="LLNormaali--Char" style=" font-weight: bold;
   font-style: italic;">&nbsp; 82 464 950 </span></p></td></tr>
</table>
</div>
<p class="LLKappalejako" style=" margin-top: 12pt;">Luvat on tilastoitu 
myöntämisvuoden mukaan. Tämän vuoksi v. 2002 tuottoluvuissa on mukana 
keräyksiä, joiden keräysaika on ulottunut sekä vuoden 2002 että vuoden 
2003 puolelle. Mukana on myös keräyksiä, joiden koko keräysaika on ollut 
vuoden 2003 puolella.</p>
<p class="LLKappalejako">Tilastointia on vaikeuttanut tilitysten puutteellisuus. 
Puutteellisuuksia esiintyy erityisesti tilitysten määräajoissa (tilitykset 
useita kuukausia myöhässä) sekä rahankeräyskulujen erittelyssä. Tilityksissä 
on usein jätetty erittelemättä varsinaisen rahankeräyksen kulut, on 
ilmoitettu vain kokonaistuotto ja varainkäyttö. Useasti keräyksen kuluiksi 
on ilmoitettu myös keräystarkoitukseen käytetyt varat, jolloin kuluprosentti 
nousee suureksi. Useista tilityksistä puuttuu myös tilintarkastajan 
lausunto.</p>
<p class="LLKappalejako">Puutteellisia tilityksiä esiintyy sekä kihlakuntien 
poliisilaitosten että lääninhallitusten myöntämien lupien nojalla toimeenpannuissa 
keräyksissä.</p>
<p class="LLYLP3Otsikkotaso"><span class="LLNormaaliKirjasin--Char">Rahankeräysrikokset 
Suomessa </span></p>
<p class="LLNormaali"><span class="LLKursivointi--Char">Taulukko 3. 
Rahankeräysrikokset 2000—2004 </span></p>
<a name="table03"></a>
<div style=" margin-top: 12pt; text-align: left;">
<table width="278" border="1" cellspacing="0">
<tr valign="top"><td width="24%"><span class="LLNormaali--Char" style=" font-size: 9pt;
  ">&nbsp;</span></td>
  <td width="15%"><p class="LLNormaali" style=" text-align: center;"><span
   class="LLNormaali--Char" style=" font-size: 8pt;">2000</span></p></td>
  <td width="15%"><p class="LLNormaali" style=" text-align: center;"><span
   class="LLNormaali--Char" style=" font-size: 8pt;">2001</span></p></td>
  <td width="15%"><p class="LLNormaali" style=" text-align: center;"><span
   class="LLNormaali--Char" style=" font-size: 8pt;">2002</span></p></td>
  <td width="15%"><p class="LLNormaali" style=" text-align: center;"><span
   class="LLNormaali--Char" style=" font-size: 8pt;">2003</span></p></td>
  <td width="15%"><p class="LLNormaali" style=" text-align: center;"><span
   class="LLNormaali--Char" style=" font-size: 8pt;">2004</span></p></td></tr>
<tr valign="top"><td><p class="LLNormaali"><span class="LLNormaali--Char" style=" font-size: 8pt;
  ">Rahankeräys-</span></p>
  <p class="LLNormaali"><span class="LLNormaali--Char" style=" font-size: 8pt;
  ">rikkomus</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">-</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">-</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">3</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">6</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">3</span></p></td></tr>
<tr valign="top"><td><p class="LLNormaali"><span class="LLNormaali--Char" style=" font-size: 8pt;
  ">Rahankeräys-</span></p>
  <p class="LLNormaali"><span class="LLNormaali--Char" style=" font-size: 8pt;
  ">rikos</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">1</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">1</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">9</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">21</span></p></td>
  <td><p class="LLNormaali" style=" text-align: center;"><span class="LLNormaali--Char" style=" font-size: 8pt;
  ">13</span></p></td></tr>
</table>
</div>
<p class="LLKappalejako" style=" margin-top: 12pt;">Jokainen asianomistajan 
tekemä rikosilmoitus kirjattiin aikaisemmin omana rikoksenaan. Vuodesta 
1999 lähtien kukin teko on kirjattu yhtenä rikoksena. Yhteen tekoon 
saattaa liittyä useita asianomistajia.</p>
<p class="LLKappalejako">Keskusrikospoliisi on tutkinut kaksi vuodelle 
1997 tilastoitua epäiltyä laajaa rahankeräysrikosta.&nbsp; Molemmissa 
tapauksissa kyse oli laajamittaisesta liiketoiminnan muotoisesta hyväntekeväisyyden 
muotoon kuvatusta toiminnasta. Toimintaa harjoittivat tätä varten perustetut 
yhdistykset ja yhtiöt. Toiminta oli organisoitu siten, että puhelinmyyjät 
soittivat yrityksiin ja yksityisille kansalaisille kertoen hankkivansa 
varoja. Varoja onnistuttiin hankkimaan vuosien 1996 ja 1997 aikana yhteensä 
noin 10 miljoonaa markkaa. Ilmoitettuun tarkoitukseen hankituista varoista 
käytettiin alle 1 %. Suurin osa saaduista varoista käytettiin toiminnan 
kuluihin, kuten vuokriin, puhelinmyyjien palkkoihin, vastikkeiden hankintaan, 
lehden julkaisemiseen, palkkoihin, päivärahoihin ja matkakuluihin.</p>
<p class="LLKappalejako">Molemmissa tapauksissa on rahankeräysten toimeenpanon 
ja liiketoiminnan välinen rajanveto ollut erittäin ongelmallinen ja 
toiminnat ovat olleet vaikeasti erotettavissa toisistaan. Toisessa tapauksessa 
myyty tuote on ollut sinänsä nykyisen voimassa olevan rahankeräyslain 
nojalla keräysvastikkeeksi sopiva. Asiakkaalle annetun vastikkeen todellinen 
arvo ja siitä maksettu hinta eivät ole olleet tasapainossa. Lupaviranomaisen 
lausunnon mukaan kyse on ollut rahankeräyksestä eikä tuotteen myynnistä. 
Toisessa tapauksessa lupaviranomainen jätti lehden ja mainos- ja ilmoitustilan 
myynnin soveltuvuuden keräysvastikkeeksi oikeuden ratkaistavaksi. Maksajat 
kuitenkin mielsivät osallistuvansa rahankeräykseen, eivätkä mielestään 
ostaneet lehteä. Hovioikeus katsoi, että molemmissa tapauksissa kyseessä 
oli liiketoiminta, ei rahankeräys, ja ettei kummassakaan tapauksessa 
ollut kyse törkeästä petoksesta.</p>
<p class="LLKappalejako">Rahankeräysrikosten ja –rikkomusten tekotavat 
ja tekojen laajuus vaihtelevat suuresti. Rahankeräyksen keräyskohteeksi 
kerrotaan totuutta vastaamattomasti jokin sellainen taho tai asia, joka 
vetoaa voimakkaasti ihmisten tunteisiin. Yksittäinen lahjoitettu tai 
maksettu summa jää varsin usein niin pieneksi, ettei kullekin yksittäiselle 
maksajalle synny suurta taloudellista vahinkoa, vaikka rahankeräyksellä 
kerätyt varat päätyisivätkin suurelta osin muuhun kuin kerrottuun tarkoitukseen. 
Siitä johtuen myös kynnys tehdä asiasta rikosilmoitus poliisille on 
korkea. </p>
<p class="LLKappalejako">Varainhankintaa tehdään usein käyttämällä alihankintayhtiöitä, 
jolloin keräyskulut ovat joissain tapauksissa erittäin suuret. Alihankintayhtiöt 
saattavat olla myös rikollisten toimijoiden bulvaaniyhtiöitä, joiden 
avulla keräyksen tuotto on mahdollista siirtää erilaisin laskutusjärjestelyin 
lähes kokonaan yksityishenkilöille.</p>
<p class="LLYLP3Otsikkotaso">Pyramidipelit</p>
<p class="LLKappalejako">Erityisesti internetin välityksellä tapahtuvat 
toiminnot sisältävät sekä kaupankäynnin että arpajais- ja rahankeräystoiminnan 
muotoja, jotka perustuvat pyramidijärjestelmän mukaiseen asiakashankintaan. 
Mukaan liittyvien tulo-odotukset riippuvat heidän organisaatioidensa 
kautta tulevien asiakkuuksien ja tehtyjen tilausten määrästä. </p>
<p class="LLKappalejako">Ominaista näille toiminnoille on toiminnan 
alkuvaiheessa erittäin nopeasti kasvava asiakasmäärä. Rahankeräysten 
toimeenpanon osalta tällaista toimintaa voidaan pitää rahankeräyslain 
2 §:n 3 momentin mukaisena ketjukirjeiden avulla tai siihen verrattavalla 
tavalla toimeenpantuna ja siten kiellettynä ja rangaistavana.</p>
<p class="LLKappalejako">Pyramidipelien taloudellisiin seurauksiin on 
kiinnitetty huomiota erityisesti vuosina 1996 ja 1997, kun Albaniassa 
pyramidipelejä sortui aiheuttaen maassa merkittäviä levottomuuksia. 
Pyramidipelejä oli markkinoitu hyvinä ja turvallisina sijoitus- ja säästömahdollisuuksina. 
Rahoja ei sijoitettu yritystoimintaan, vaan ne käytettiin aikaisemmille 
sijoituksille luvatun tuottokoron turvaamiseen ja maksamiseen. Pyramidipeliin 
osallistujien määrän kasvaessa voimakkaasti voitiin pelejä pitää pystyssä, 
mutta kasvun taittuessa peli romahti ja viimeksi mukaan liittyneet menettivät 
sijoituksensa. Pyramidipeliperusteisia sijoitusjärjestelyjä on 1990-luvun 
aikana tarjottu muissakin maissa vastaavanlaisin osanottajille koitunein 
negatiivisin seurauksin.</p>
<p class="LLKappalejako">Erityisesti puhtaat pyramidipelit, joihin ei 
lainkaan sisälly muuta tuotteiden, tavaroiden tai palvelujen vaihtoa 
kuin mahdollisuus värvätä uusia osanottajia mukaan toimintaan, ovat 
yleistyneet jälleen 1990-luvun lopulla ja erityisesti vuosina 2002—2004 
Länsi-Euroopan maissa mukaan lukien pohjoismaat. Toiminnot alkavat usein 
jostakin muusta pohjoismaasta ja leviävät vähitellen muihin maihin. 
Ominaista näille toiminnoille on se, että niissä käytetään julkisuuden 
henkilöiden nimiä apuna markkinoinnissa ilman heidän suostumustaan. 
Myös viranomaisten kannanottoja pyritään vääristelemään ja esimerkiksi 
erilaisilla internetin keskustelupalstoilla esitetään hyvin aggressiivisesti 
kannanottoja toiminnan laillisuuden puolesta. </p>
<p class="LLKappalejako">Suomessa, kuten muissakin pohjoismaissa, on 
poliisin tutkinnassa tapauksia, joissa epäillään syyllistytyn pyramidipelin 
muodossa tehtyihin rahankeräys- ja arpajaisrikoksiin. Tällaiset toiminnot 
on pääsääntöisesti järjestetty siten, että ne näyttävät osittain tavarakaupalta. </p>
<p class="LLKappalejako">Ehdotusta Euroopan parlamentin ja neuvoston 
direktiiviksi sopimattomista elinkeinonharjoittajien ja kuluttajien 
välisistä kaupallisista menettelyistä sisämarkkinoilla ja direktiivien 
84/450/ETY, 97/EY sekä 98/27/EY muuttamisesta käsitellään parhaillaan. </p>
<p class="LLYLP3Otsikkotaso">Monitasomarkkinointi</p>
<p class="LLKappalejako">Monitasomarkkinointi (Multi-Level-Marketing, 
jatkossa MLM) on levinnyt laajalti erilaisten tuotteiden jakelumuotona 
erityisesti viimeisen kymmenen vuoden aikana. MLM perustuu tietynlaiseen 
pyramidirakenteeseen, mutta eroaa kuitenkin pyramidipeleistä varsinkin 
siinä, että järjestelyyn kuuluu tavaroiden tai palvelujen tosiasiallista 
kaupankäyntiä. MLM määritellään eri tasoisiksi rakennetuiksi jakelujärjestelmiksi, 
joissa erilaisten tuotteiden&nbsp; myyjä saa taloudellista hyötyä tuotemyynnistä 
ja alemmalle tasolle sijoittuvien uusien myyjien värväyksestä. Kuluttajansuojanäkökulmasta 
MLM-järjestelmiin liittyy tällaisten järjestelmien lumipallovaikutus 
ja mahdollinen pyramidivaikutus. Jakelujärjestelmä on rakennettu voimakkaan 
kasvun ajatukselle.</p>
<p class="LLKappalejako">Ketjukirjeen tavoin pyramidipeleinä toimeenpannut 
rahankeräykset voidaan tulkita jo nykyisellään kielletyiksi. Olennaista 
näissä toimeenpanotavoissa on, vastaako uusien myyjien värväämisestä 
saatavaa palkkiota jakelutavalle luonnostaan kuuluva kustannushyöty 
vai maksavatko sen uudet myyjät. Sellainen maksu voi olla suorassa muodossa 
osanottaja-, ilmoittautumis- tai liittymismaksu tai vastaava. </p>
<p class="LLYLP3Otsikkotaso">Rahankeräysten toimeenpanijoiden suorittama 
omavalvonta</p>
<p class="LLKappalejako">Suomessa esimerkiksi Sosiaali- ja Terveysjärjestöjen 
yhteistyöyhdistys YTY ry (YTY) on aktiivisesti kehittänyt hyväntekeväisyyssektorin 
omavalvontaa. YTY on vuonna 2003 vahvistanut sosiaali- ja terveysjärjestöjen 
rahankeräysten ja muun varainhankinnan eettiset periaatteet. Niissä 
todetaan, että sosiaali- ja terveysjärjestöjen tavoitteena on eettisesti 
hyväksyttävällä tavalla toimia kansalaisten oikeuksien, palvelujen ja 
hyvinvoinnin edistämiseksi ja muutenkin säännöissään hyväksymiensä tarkoitusten 
toteuttamiseksi. Järjestöt voivat käytännössä toteuttaa tavoitteitaan 
vain hankkimalla toimintaansa varten eri tavoin varoja. Hankkimansa 
varat järjestöt käyttävät tavoitteidensa ja säännöissään mainitsemiensa 
tarkoitusten toteuttamiseen. </p>
<p class="LLKappalejako">Eettisten periaatteiden mukaan sosiaali- ja 
terveysjärjestöt toteuttavat järjestämänsä keräykset ja muun varainhankinnan 
voimassa olevia säännöksiä, hyviä tapoja ja rehellisyyden ja avoimuuden 
periaatteita noudattaen. Erilaisille järjestöille tukensa antaneiden 
kansalaisten tulee voida luottaa siihen, että heidän antamansa rahallinen 
tuki käytetään mahdollisimman vähin kustannuksin juuri siihen käyttötarkoitukseen, 
johon he ovat sen lahjoituksen tehdessään halunneet osoittaa. </p>
<p class="LLKappalejako">Eettisten periaatteiden mukaan järjestöjen 
tavoitteena on toteuttaa keräystoimintansa ja muu varainhankintansa 
niin, että ne tuovat myönteisessä hengessä esille järjestöjen ja niiden 
jäsenkuntien edustamat arvot, tavoitteet ja tarpeet. Eettisissä periaatteissa 
on täsmennetty rahankeräysten ja muun varainhankinnan välistä rajanvetoa, 
keräyssuunnitelman sisältöä ja muita rahankeräysten ja muun varainhankinnan 
teknisiä yksityiskohtia. Alan toimijoiden omavalvonta on tehokas keino 
vaikuttaa alan yleiseen imagoon ja tehokkaisiin toimintaedellytyksiin 
varainhankinnassa jatkossakin.</p>
<ol style=" list-style: decimal" start="3">
  <li class="LLYLP1Otsikkotaso" style=" margin-left: 0pt; text-indent: 0pt;
  ">Esityksen tavoitteet ja keskeiset ehdotukset</li>
</ol>
<ol><ol style=" list-style: decimal">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Tavoitteet ja keinot niiden saavuttamiseksi</li>
</ol></ol>
<p class="LLKappalejako">Rahankeräysten toimeenpanoa koskeva laintasoinen 
sääntely on osin puutteellista ja vanhentunutta. Rahankeräyssäännökset 
ovat osin säädöshierarkisesti liian alhaisella tasolla, esimerkiksi 
lupa- ja valvontaviranomaisen valvontavaltuuksien ja valvontakeinojen 
osalta. Tarkoituksena on koota kaikki rahankeräyksiä koskevat lain tasoista 
sääntelyä vaativat säännökset rahankeräyslakiin. </p>
<p class="LLKappalejako">Ehdotetun rahankeräyslainsäädännön kokonaisuudistuksen 
tavoitteena on yhtenäistää lupa- ja valvontaviranomaisten ratkaisukäytäntöä, 
tehostaa valvontaa ja kehittää erityisesti tilitysten jälkikäteistä 
valvontaa. Rahankeräysten toimeenpanon valvontaa tehostamalla voidaan 
vähentää rahankeräystoimintaan liittyviä väärinkäytöksiä ja rikollisuutta 
sekä varmistaa rahankeräysten yleinen luotettavuus. </p>
<p class="LLKappalejako">Tavoitteena on myös selkeyttää rahankeräysten 
ja yleishyödyllisten yhteisöjen ja säätiöiden muun varainhankinnan välistä 
eroa, jotta rahankeräykseen tai muuhun varainhankintaan osallistuva 
tietäisi, mihin ja millä tavoin valvottuun toimintaan hän osallistuu. </p>
<p class="LLKappalejako">Kihlakuntien poliisilaitokset myöntäisivät 
yhden kihlakunnan alueelle haetut rahankeräysluvat mukaan lukien luvat 
yksittäisen henkilön tai perheen auttamiseksi toimeenpantaviin rahankeräyksiin.</p>
<p class="LLKappalejako">Rahankeräysten toimeenpanon valvonnan tehostamiseksi 
olisi tarkoituksenmukaista keskittää yhtä kihlakuntaa laajemmalle alueelle 
myönnettäviin rahankeräyslupiin liittyvät lupa- ja valvontatehtävät.&nbsp; 
Etelä-Suomen lääninhallitus myöntäisi nämä luvat. Etelä-Suomen lääninhallitus 
vastaisi myös rahankeräysten toimeenpanon yleisestä valvonnasta ja ohjauksesta 
sekä tilastoinnista. </p>
<ol><ol style=" list-style: decimal" start="2">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Keskeiset ehdotukset</li>
</ol></ol>
<p class="LLYLP3Otsikkotaso">Rahankeräysten toimeenpanon peruslinjaus</p>
<p class="LLKappalejako">Rahankeräysten toimeenpano olisi sallittua 
ainoastaan rahankeräyslaissa säädetyin edellytyksin. Rahankeräyslakiin 
ehdotetaan otettavaksi tarkkarajainen rahankeräyksen määritelmä. Rahankeräyksellä 
tarkoitettaisiin toimintaa, jossa yleisöön vetoamalla kerätään vastikkeetta 
rahaa. Rahankeräyslain tarkoituksena on mahdollistaa yleishyödyllisten 
yhteisöjen ja säätiöiden yleishyödyllisen toiminnan rahoittamiseksi 
toimeenpannut rahankeräykset. </p>
<p class="LLKappalejako">Määritelmän mukaisesti rahankeräykset tulisi 
toimeenpanna siten, että rahankeräykseen osallistuville ei annettaisi 
minkäänlaista vastiketta. Keräykseen rahaa lahjoittaville olisi mahdollista 
antaa ainoastaan keräystunnus, jolla ei olisi itsenäistä kaupallista 
tai taloudellista vaihdanta-arvoa. </p>
<p class="LLKappalejako">Rahankeräyksiä olisi mahdollista toimeenpanna 
varojen hankkimiseksi yleistä sosiaalista, sivistyksellistä tai aatteellista 
tarkoitusta taikka muuta yleistä kansalaistoimintaa varten. Poikkeuksena 
olisi mahdollisuus järjestää rahankeräys myös yksittäisen henkilön tai 
perheen auttamiseksi taloudellisia vaikeuksia aiheuttavan tapahtuman 
jälkeen, jos taloudellista apua tarvitaan nopeasti ja yhteiskunnan tukea 
täydentävästi. Rahankeräysluvan mukainen keräysaika olisi tällöin rajattu 
kuuteen kuukauteen ja keräys olisi mahdollista toimeenpanna ainoastaan 
yhden kihlakunnan kattavalla alueella. Luvan myöntäisi&nbsp; rahankeräyksen 
kohteen kotipaikan kihlakunnan poliisilaitos.</p>
<p class="LLKappalejako">Rahankeräysluvan voisi saada Suomessa rekisteröity 
yhteisö tai säätiö, jolla on yksinomaan yleishyödyllinen tarkoitus. 
Rahankeräysluvan voisi saada myös Suomessa toimiva rekisteröimätön yhteisö, 
jolla on yksinomaan yleishyödyllinen tarkoitus, jos yhteisön rekisteröimättömyys 
johtuu yhteisön lakisääteisestä asemasta tai sen tilapäisestä luonteesta. 
Lakisääteinen asema on esimerkiksi Suomen Punaisella Ristillä. Rekisteröimättömyys 
johtuu toiminnan luonteesta esimerkiksi vaalirenkaiden kohdalla, joiden 
tehtävä päättyy vaaleihin. </p>
<p class="LLKappalejako">Tahot, joilla on verotusoikeus, eivät voisi 
missään tilanteessa saada rahankeräyslupaa. Näitä tahoja ovat valtio, 
kunnat sekä evankelisluterilainen kirkko ja ortodoksinen kirkkokunta. </p>
<p class="LLKappalejako">Ehdotetun lain mukaan rahankeräysten toimeenpano 
ei olisi mahdollista taloudellisen voiton tavoittelemiseksi esimerkiksi 
yritystoiminnan muodossa. </p>
<p class="LLKappalejako">Lupa rahankeräyksen toimeenpanoon voitaisiin 
antaa sellaiselle yhteisölle, jonka toiminta on havaittu moitteettomaksi 
ja jonka esittämä keräystarkoitus on yleisen edun kannalta tarkoituksenmukainen.</p>
<p class="LLKappalejako">Laissa rajattaisiin kaksi poikkeustapausta, 
joita ei koskisi rahankeräyslain vaatimus rahankeräysluvasta. Päiväkotien 
ryhmät, koululuokat ja niihin verrattavat harrastus- ja opintoryhmät 
saisivat toimeenpanna lupaa hankkimatta rahankeräyksiä, joiden tuotoilla 
olisi mahdollista rahoittaa harrastustoimintaa ja koulutyötä tukevaa 
toimintaa. </p>
<p class="LLKappalejako">Näihin pienimuotoisiin rahankeräyksiin ei liittyisi 
velvoitetta rahankeräystilitysten tekemisestä. Jotta rahankeräystoimintaa 
voidaan tarpeen vaatiessa riittävällä tavalla valvoa, olisi kullekin 
erilliselle rahankeräykselle aina kuitenkin nimettävä täysivaltainen 
vastuuhenkilö, joka huolehtisi ja vastaisi rahankeräyksen toimeenpanon 
lainmukaisuudesta. </p>
<p class="LLKappalejako">Myös yleisen kokouksen järjestäjä saisi kerätä 
rahaa yleiseen kokoukseen osallistuvilta kokouksen yhteydessä silloin 
kun kokous toimeenpannaan sisätiloissa.</p>
<p class="LLYLP3Otsikkotaso">Rahankeräysten valvonta</p>
<p class="LLKappalejako">Yhteiskunnan edun kannalta on tarkoituksenmukaista, 
että yleishyödylliset yhteisöt ja säätiöt voivat kerätä eri tavoin rahaa 
toimintansa rahoittamiseen. Rahankeräysten toimeenpanemiseen liittyy 
kuitenkin myös huomattavia yhteiskunnallisia riskejä jopa&nbsp; järjestäytyneen 
rikollisuuden ja terrorismin rahoittamisen muodossa. Näiden potentiaalisten 
riskien vähentämiseksi on tarpeen tiukentaa viranomaisten valvontaa 
ja antaa lupa- ja valvontaviranomaisille riittävät keinot puuttua nopeasti 
ja tehokkaasti havaittuihin väärinkäytöksiin. Epäasiallisen, harhaanjohtavan 
ja rikollisen toiminnan estämiseksi on välttämätöntä, että rahankeräysten 
toimeenpanoa valvotaan ja toimintoja muun muassa tilastoidaan tehokkaasti 
ja täsmällisesti. </p>
<p class="LLKappalejako">Rahankeräysten toimeenpanosta aiheutuvien keräyskulujen 
tulee olla alhaiset, lahjoitettujen varojen tulee päätyä pääosin ilmoitettuun 
keräystarkoitukseen. Ongelmallisia ovat ne tilanteet, joissa rahankeräyksen 
toimeenpanija sopii jo ennen rahankeräyksen toimeenpanon aloittamista 
rahankeräyksen tuoton jakamisesta. Tällöin kerätyt varat eivät päädy 
läheskään kokonaan lahjoittajan tarkoittamaan tarkoitukseen. Ennakolliset 
tuotonjakosopimukset pääsääntöisesti nostavat keräyksen toimeenpanosta 
aiheutuvien kulujen määrää. Toisaalta rahankeräyslakiin ei ole tarkoituksenmukaista 
kirjata euromääräisiä tai prosenttimääräisiä rajoja keräyskulujen määrälle. </p>
<p class="LLKappalejako">Tietyt keräystavat aiheuttavat suurempia kustannuksia 
kuin toiset ja uuden keräystavan käyttö saattaa aiheuttaa kuluja keräyksen 
toimeenpanevalle yhdistykselle tai säätiölle kertaluonteisesti. Lupaviranomaisella 
tulee olla mahdollisuus harkita tapauskohtaisesti, onko rahankeräyslupa 
tarkoituksenmukaista myöntää. </p>
<p class="LLKappalejako">Esimerkiksi keräyksessä käytettävän teknisen 
laitteiston hankinta aiheuttaa kuluja, mutta toisaalta sama tekniikka 
on hyödynnettävissä myöhemmissä rahankeräyksissä, jolloin keräyskulut 
ovat jatkossa huomattavasti alhaisemmat.</p>
<p class="LLKappalejako">Rahankeräysluvat antaisi kihlakunnan poliisilaitos 
tai Etelä-Suomen lääninhallitus. Nykyisellään rahankeräyslupa-asiat 
ja niiden jälkikäteisvalvonta hoidetaan lääninhallituksissa pääosin 
sivutoimisesti ja niihin on käytetty huomattavan vähän vuotuisesta työajasta 
suhteessa lupien määrään ja tilitysten tarkistamisen vaativuuteen. Tehtävien 
hoitaminen sivutoimena ei edistä tehtäviä hoitavien henkilöiden ammatillisia 
valmiuksia eikä asiantuntemusta. Nykyisin kaikkien lääninhallitusten 
hoitamat rahankeräysasiat ehdotetaan sen vuoksi keskitettäviksi Etelä-Suomen 
lääninhallitukseen.</p>
<p class="LLKappalejako">Lupaviranomaisilla tulisi olla tehokkaat mahdollisuudet 
valvoa annettujen rahankeräyslupien nojalla tapahtuvaa rahankeräysten 
toimeenpanoa. Rahankeräysten valvonnan toteuttamiseksi on tarkoituksenmukaista, 
että rahankeräysluvat ovat aina määräaikaisia ja rahankeräyslupiin liittyy 
tilitysvelvollisuus. </p>
<p class="LLKappalejako">Rahankeräyksen määritelmän lisäksi laissa ei 
määriteltäisi keräystapoja eli laki olisi välineneutraali. Ketjukirjeen 
tavoin toimeenpantavien rahankeräysten kielto ja rangaistavuus kuitenkin 
kirjattaisiin edelleen rahankeräyslakiin. Pyramidipelien toimeenpano 
olisi myös nimenomaisesti rahankeräyslaissa kiellettyä ja rikoslaissa 
rangaistavaksi säädettyä.</p>
<p class="LLKappalejako">Rahankeräystä koskevaan lupahakemukseen olisi 
aina liitettävä riittävän yksityiskohtainen, suunnitellun rahankeräyksen 
laajuuteen suhteutettu kerättävien varojen keräys- ja käyttösuunnitelma. 
Lupahakemukseen liitettävästä keräys- ja käyttösuunnitelmasta olisi 
ilmettävä eri keräystavat, eri keräystapojen käytöstä aiheutuvat kustannukset, 
mahdollinen ulkopuolisen keräyksen toimeenpanijan käyttö ja sen käytöstä 
syntyvät kustannukset sekä arvio eri keräystavoilla saatavista keräysvaroista. 
Lupaviranomaiselle esitettävästä keräys- ja käyttösuunnitelmassa tulisi 
selvitä riittävän tarkasti, mihin ja milloin rahankeräyksellä saatuja 
varoja on tarkoitus käyttää. </p>
<p class="LLKappalejako">Lupa rahankeräyksen toimeenpanemiseen annettaisiin 
vain sen pituiseksi ajaksi kuin esitetyn keräys- ja käyttösuunnitelman 
mukaan on välttämätöntä. Rahankeräyslupaa ei tulisi antaa pitemmäksi 
ajaksi kuin lupahakemuksessa ilmoitettu rahankeräys tosiasiassa kestää. 
Luvan enimmäismääräaika olisi kaksi vuotta.</p>
<p class="LLKappalejako">Yksittäisen henkilön tai perheen auttamiseksi 
toimeenpantava rahankeräys olisi mahdollista toimeenpanna kuuden kuukauden 
määräaikana yhden kihlakunnan alueella. </p>
<p class="LLKappalejako">Lupa- ja valvontaviranomaisella olisi laajahko 
harkintavalta, mutta rahankeräyslaissa määriteltäisiin täsmällisesti 
ja tarkkarajaisesti seikat, jotka lupaviranomaisen olisi otettava lupaharkinnassaan 
huomioon. </p>
<p class="LLKappalejako">Ehdotettuun rahankeräyslakiin ehdotetaan otettavaksi 
säännös mahdollisuudesta käyttää rahankeräyksen toimeenpanossa erillistä 
rahankeräyksen käytännön toimeenpanijaa, joka hyväksyttäisiin rahankeräysluvassa&nbsp; </p>
<p class="LLKappalejako">Rahankeräyksen toimeenpanossa edellytettäisiin 
lähtökohtaisesti erillisen rahankeräystilin tai –tilien avaamista kutakin 
keräystä varten. Lupaviranomainen voisi harkintansa mukaan myöntää tästä 
poikkeuksen, jos luvan hakija esimerkiksi osoittaa, että rahankeräyksiä 
toimeenpanevan tahon sisäinen valvonta on tehokasta ja kauan käytössä 
olleiden tilien käyttö on perusteltua jatkossakin. </p>
<p class="LLKappalejako">Poikkeus keräyskohtaisen rahankeräystilin tai 
keräyskohtaisten rahankeräystilien vaatimuksesta voisi tarkoittaa joko 
poikkeusta rahankeräystilin tai rahankeräystilien keräyskohtaisuudesta 
taikka luopumista kokonaan rahankeräystilin tai rahankeräystilien käyttövaatimuksesta. </p>
<p class="LLKappalejako">Lupa- ja valvontaviranomaisilla olisi mahdollisuus 
saada tietoja tilin käytöstä ja rajoittaa sen käyttöä. Ehdotetussa rahankeräyslaissa 
määriteltäisiin myös viranomaisen muut tiedonsaantioikeudet. Lupa- ja 
valvontaviranomainen voisi tehdä kieltopäätöksen ja määrätä uhkasakon 
kiellon tehosteeksi.</p>
<p class="LLKappalejako">Voimassa olevan rahankeräyslain 10 §:n mukaan 
valtioneuvosto tekee päätöksen rahankeräyksellä saaduilla varoilla hankitun 
kiinteän omaisuuden käyttötarkoituksen muuttamisesta tai kiinteän omaisuuden 
luovutuksesta saatujen varojen uudelleen käyttämisestä. Esityksen mukaan 
sisäasiainministeriö käsittelisi jatkossa kiinteistöjen luovutuksiin 
liittyvät hakemukset. Kiinteistöomaisuuden taloudellisen merkityksen 
vuoksi päätökset olisi tarkoituksenmukaista tehdä edelleenkin keskitetysti 
ja riittävän korkealla tasolla. Asioiden viemistä valtioneuvoston yleisistunnon 
käsittelyyn ei kuitenkaan voida pitää enää tarkoituksenmukaisena. Kyseisiä 
asioita arvioidaan tulevan ratkaistavaksi määrällisesti erittäin vähän 
vuosittain. Useana viime vuonna näitä asioita ei ole käsitelty lainkaan. </p>
<p class="LLKappalejako">Laissa määriteltäisiin tarkkarajaisesti perusteet, 
joilla rahankeräyslupa olisi mahdollista peruuttaa. Lupa olisi aina 
peruutettava luvan haltijan pyynnöstä. Laissa määriteltäisiin harkinnanvaraiset 
luvan peruutusperusteet. Lupaviranomaisella olisi mahdollisuus antaa 
luvan peruuttamisen sijasta kirjallinen varoitus luvan haltijalle, mikäli 
luvan peruuttaminen olisi kohtuutonta esimerkiksi rahankeräyksen toimeenpanossa 
tapahtuneen virheen tai laiminlyönnin vähäisyyden vuoksi. </p>
<p class="LLKappalejako">Vakavien virheiden tai laiminlyöntien osalta 
ei lupa- ja valvontaviranomainen voisi antaa kirjallista varoitusta, 
vaan rahankeräyslupa olisi tällöin peruutettava välittömästi. </p>
<p class="LLKappalejako">Rangaistavat teot jaoteltaisiin rikoslaissa 
törkeysasteen mukaan lievään rahankeräysrikokseen ja rahankeräysrikokseen. 
Ehdotuksen mukaan rahankeräysrikoksen moitittavuutta korostettaisiin 
ankaroittamalla enimmäisrangaistusta kuudesta kuukaudesta kahteen vuotta 
vankeutta.&nbsp; </p>
<p class="LLKappalejako">Ehdotetun lain mukaan rahankeräysten toimeenpanon 
valvonta kuuluisi kihlakuntien poliisilaitoksille ja Etelä-Suomen lääninhallitukselle. </p>
<ol style=" list-style: decimal" start="4">
  <li class="LLYLP1Otsikkotaso" style=" margin-left: 0pt; text-indent: 0pt;
  ">Esityksen vaikutukset</li>
</ol>
<ol><ol style=" list-style: decimal">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Taloudelliset vaikutukset</li>
</ol></ol>
<p class="LLYLP3Otsikkotaso">Valtiontaloudelliset vaikutukset</p>
<p class="LLKappalejako">Ehdotuksella uudeksi rahankeräyslaiksi sekä 
laeiksi henkilötietojen käsittelystä poliisitoimessa annetun lain ja 
rikoslain muuttamisesta on valtiontaloudellisia vaikutuksia. Rahankeräyslain 
tehokas täytäntöönpano edellyttää ennakollisten ja jälkikäteisten valvontatoimien 
huomattavaa tehostamista ja lisäresursseja nykyiseen verrattuna. </p>
<p class="LLKappalejako">Ehdotetun rahankeräyslain myötä lisättäisiin 
rahankeräystoiminnan jälkikäteisvalvontaa huomattavasti nykyisestä erityisesti 
tilitysten valvontaa lisäämällä. Tilitysten jälkikäteiskontrolleja suorittavan 
henkilöstön osalta tarvitaan lisäresursseja. Kaikki kyseiset tehtävät 
ovat erityisosaamista vaativia tehtäviä. </p>
<p class="LLKappalejako">Lupaviranomaistehtävien järjestäminen ehdotetulla 
tavalla aiheuttaa tarpeen lisätä resursseja.</p>
<p class="LLKappalejako">Tehokkaan valvonnan vaatima lisäresurssien 
tarve on arvioitu 7—10 henkilötyövuodeksi. Tarvittavat lisäresurssit 
olisivat ylitarkastajan, tarkastajan ja osastosihteerin virkoja. Vuositasolla 
lisäresurssien aiheuttama lisäpalkkakustannus sivukuluineen olisi 315&nbsp;000—450 
000 euroa. </p>
<p class="LLKappalejako">Valvonnan tehostaminen tapahtuisi tarkoitukseen 
käytettävissä olevien määrärahojen ja valtiontalouden kehysten puitteissa. 
Osa rahoituksesta voitaisiin saada lupamaksuista.</p>
<p class="LLKappalejako">Poliisin hallintoasiain tietojärjestelmän rahankeräysten 
valvontatiedostoon tallennettaisiin tiedot rahankeräysten toimeenpanijoista, 
luvan haltijoista, keräyspaikasta, keräysajasta ja keräystarkoituksesta. 
Valvontatiedostoon tallennettaisiin myös lupahakemuksen tiedot, siihen 
liittyvät selvitykset, lupapäätökset sekä lupaehdot. Valvontatiedostoon 
tallennettaisiin myös tehdyt tilitykset jälkikäteisvalvontaa ja tilastointia 
varten.</p>
<p class="LLKappalejako">Valvontatiedoston tietoja käyttäisivät lupa- 
ja valvontaviranomaiset. Viranomaisilla olisi käyttöoikeus kaikkiin 
valvontatiedostoon tallennettuihin tietoihin. Valvontatiedostoa voitaisiin 
hyödyntää myös tietojen julkaisemisessa. Kansalaiset voisivat valvontatiedoston 
tiedoista tarkistaa, onko esimerkiksi tietyllä yhdistyksellä rahankeräyslupa 
sekä luvan voimassaoloajan, keräysalueen ja keräystarkoituksen. </p>
<p class="LLKappalejako">Valvontatiedoston tiedoista on tarkoitus kerätä 
erilaisia tilastoja viranomaiskäyttöön ja myös kansalaisten käyttöön. 
Esimerkiksi keräyskulujen määrä suhteessa keräystuottoon on yksi mahdollisesti 
julkaistava tilastotieto lukumäärä- ja volyymitilastojen lisäksi.</p>
<p class="LLKappalejako"><span class="LLNormaaliKirjasin--Char">Rahankeräysten 
valvontatiedoston kustannusarvio olisi kolmivuotisen tietojärjestelmän 
kehitys- ja ylläpitosopimuksen osalta seuraava:</span></p>
<a name="table04"></a>
<div style=" margin-top: 12pt; text-align: left;">
<table width="278">
<tr valign="top"><td width="70%"><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">- kahdennettu 
  tietojärjestelmä</span></span></p></td>
  <td width="29%"><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">220 000 euroa</span></span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">- suunnittelu 
  ja toteutus</span></span></p></td>
  <td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">504 000 euroa</span></span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">- ylläpito</span></span></p></td>
  <td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">150 000 euroa</span></span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">- henkilöresurssit</span></span></p></td>
  <td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">&nbsp; 90 
  000 euroa</span></span></p></td></tr>
<tr valign="top"><td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">- yhteensä</span></span></p></td>
  <td><p class="LLNormaali"><span class="LLNormaaliKirjasin--Char"><span
   class="LLNormaaliKirjasin--Char" style=" font-size: 9pt;">964 000 euroa</span></span></p></td></tr>
</table>
</div>
<p class="LLKappalejako" style=" margin-top: 12pt;">Täydellisen rahankeräysten 
valvontatiedoston käyttöönottoaikataulu riippuisi tietojärjestelmän 
rakentamiseen tarvittavasta ajasta ja käytettävissä olevista määrärahoista.</p>
<p class="LLYLP3Otsikkotaso"><span class="LLNormaaliKirjasin--Char">Yritysvaikutukset</span></p>
<p class="LLKappalejako">Erillisten rahankeräyksen käytännön toimeenpanijoiden 
toiminnan sääntelyllä olisi vaikutusta tällaisia palveluja tarjoaviin 
yrityksiin.</p>
<p class="LLKappalejako">Käytännöllisen toimeenpanijan nimenomainen 
käyttömahdollisuus avaa uusia mahdollisuuksia uudenlaisen elinkeinotoiminnan 
harjoittamiseen. Toisaalta ehdotettu laki rajoittaa toiminnan harjoittamista, 
koska käytännölliselle toimeenpanijalle on asetettu laissa kelpoisuusvaatimukset. </p>
<ol><ol style=" list-style: decimal" start="2">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Vaikutukset viranomaisten toimintaan</li>
</ol></ol>
<p class="LLKappalejako">Kihlakuntien poliisilaitokset antaisivat yhden 
kihlakunnan alueelle mukaan lukien yksittäisen henkilön tai perheen 
auttamiseksi haetut rahankeräysluvat ja vastaanottaisivat näitä rahankeräyksiä 
koskevat tilitykset. Etelä-Suomen lääninhallitus myöntäisi rahankeräysluvat 
yhden kihlakunnan aluetta laajemmalla alueella toimeenpantaviin rahankeräyksiin. </p>
<p class="LLKappalejako">Esityksellä on tarkoituksena parantaa rahankeräysten 
valvontaa, tehostaa lupaharkintaa ja erityisesti parantaa tilitysten 
jälkikäteistä valvontaa. Näiltä osin tehtävät olisivat osin uusia, joten 
ne aiheuttavat lisäresurssitarvetta. </p>
<p class="LLKappalejako">Lupaharkinnan etukäteisvalvontaan ja tilitysten 
jälkikäteisvalvontaan liittyvät tehtävät ovat erityisosaamista vaativia 
tehtäviä ja vaativat jonkin verran lisäresursseja. Tehokkaan valvonnan 
vaatimaksi Etelä-Suomen lääninhallituksen lisäresurssitarpeeksi arvioidaan 
noin 7—10 henkilötyövuotta lupa- ja valvonta- sekä tilastointitehtävien 
hoitamisen osalta. Tähän määrään sisältyvät myös ne resurssit, jotka 
tarvitaan jälkikäteisvalvontaan ja rahankeräysten valvontatiedoston 
käyttämiseen. Nykyisellään rahankeräysasioiden hoitoon on arvioitu lääninhallituksissa 
käytettävän yhteensä ainoastaan noin kaksi henkilötyövuotta. Kihlakuntien 
poliisilaitosten osalta merkittäviä lisäresursseja ei arvioida tarvittavan.</p>
<p class="LLKappalejako">Sisäasiainministeriölle siirtyisivät kiinteistöjen 
käyttötarkoituksen muutosta sekä käyttö- ja omistusoikeuden luovutusta 
koskevat lupa-asiat. Nämä kiinteistöihin liittyvät lupa-asiat kuuluvat 
jo nykyisin sisäasiainministeriön esittelyvastuulle ja niitä on lukumääräisesti 
vähän. Tehtävät eivät aiheuta tämän vuoksi sisäasiainministeriössä lisäresurssitarvetta.</p>
<ol><ol style=" list-style: decimal" start="3">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Ympäristövaikutukset</li>
</ol></ol>
<p class="LLKappalejako">Esityksellä ei ole ympäristövaikutuksia.</p>
<ol><ol style=" list-style: decimal" start="4">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Yhteiskunnalliset vaikutukset</li>
</ol></ol>
<p class="LLYLP3Otsikkotaso"><span class="LLNormaaliKirjasin--Char">Vaikutukset 
yksilöiden ja yhteisöjen asemaan</span></p>
<p class="LLKappalejako">Varojen lahjoittaminen rahankeräyksiin perustuu 
ihmisten auttamishaluun, eivätkä rahankeräykset saa missään tilanteessa 
olla yksityisen voitontavoittelun väline tai minkäänlainen liiketoiminnan 
muoto. Toiminnan yksinomaisen yleishyödyllisyyden vaatimuksen vuoksi 
yrityksillä ei olisi vastaisuudessakaan mahdollisuutta harjoittaa rahankeräystoimintaa 
tavanomaisen liiketoiminnan muodossa tai sen osana. Ehdotetulla rahankeräyslailla 
ei siis laajenneta yritystoiminnan muodossa tapahtuvan toiminnan alaa.</p>
<p class="LLKappalejako">Rahankeräysten toimeenpano olisi sallittua 
vain lupaviranomaisen antamalla rahankeräysluvalla. Rahankeräysluvan 
saaminen ei olisi subjektiivinen oikeus, vaan luvan antaminen olisi 
aina harkinnanvaraista. Rahankeräyslupa voitaisiin antaa vain sellaiselle 
rekisteröidylle yhteisölle tai säätiölle taikka ehdotetun rahankeräyslain 
7 §:n 2 momentissa mainitulle rekisteröimättömälle yhteisölle, jonka 
toiminta on ollut moitteetonta. </p>
<p class="LLKappalejako">Rahankeräysluvasta seuraisi luvansaajalle erilaisia, 
osaksi nykyistä tiukempia velvollisuuksia. Luvansaajan olisi huolehdittava 
siitä, että rahankeräys toimeenpannaan rahankeräyslain ja sen nojalla 
annetun valtioneuvoston asetuksen ja sisäasiainministeriön asetuksen 
mukaisesti. Toimeenpannusta rahankeräyksestä tulisi tehdä tilitys, joka 
tulisi toimittaa määräajassa luvan myöntäneelle viranomaiselle. Tilitysvelvollisuus 
ei kuitenkaan koskisi ehdotetun lain 5 §:n 2 ja 3 momenteissa mainittuja 
poikkeuksia.</p>
<p class="LLKappalejako">Varsinkin suuret ja kauan toimineet hyväntekeväisyysjärjestöt 
ovat luoneet jo nykyisellään omat sisäiset valvontamenettelynsä varojen 
käsittelylle. </p>
<p class="LLKappalejako">Rekisteröidyillä kotimaisilla yleishyödyllisillä 
yhteisöillä ja säätiöillä sekä tietyin rajoituksin myös Suomessa toimivilla 
rekisteröimättömillä yhteisöillä olisi mahdollisuus hakea ja saada rahankeräyslupa. 
Ehdotetun lain mukaan sallittaisiin rajoitetusti myös yksityisten henkilöiden 
ja perheiden auttamiseksi järjestetyt rahankeräykset. Nämä rahankeräykset 
rajoittuisivat suppealle alueelle ja ne toimeenpantaisiin erityistilanteissa 
lyhyen määräajan kuluessa. Näillä rahankeräyksillä olisi mahdollista 
auttaa yksittäistä henkilöä tai perhettä taloudellisia vaikeuksia aiheuttavissa 
tilanteissa. Näitä tilanteita olisivat esimerkiksi erilaiset onnettomuustilanteet. </p>
<p class="LLKappalejako">Kokouksen järjestäjän olisi edelleen mahdollista 
järjestää yleiseen kokoukseen osallistuvien keskuudessa rahankeräys 
ilman rahankeräyslupaa. Tällainen rahankeräys olisi mahdollista toimeenpanna 
vain kokouksen aikana. Valvonnallisista syistä edellytettäisiin lisäksi, 
että kokous järjestetään sisätiloissa.</p>
<p class="LLKappalejako">Päiväkotien ryhmien, koululuokkien tai opinto- 
ja harrasteryhmien olisi mahdollista toimeenpanna rahankeräyksiä opiskelun 
tai harrastustoiminnan edistämiseksi ilman rahankeräyslupaa. Rahaa olisi 
kuitenkin mahdollista näissä tapauksissa kerätä vain päiväkodin ryhmän, 
koululuokan, opinto- tai harrasteryhmän, päiväkodin, koulun tai muiden 
tahojen järjestämissä tilaisuuksissa. Näissä rahankeräyksissä tulisi 
aina nimetä täysivaltainen vastuuhenkilö.</p>
<p class="LLKappalejako">Rahan kerääminen olisi tässä yhteydessä kiellettyä 
esimerkiksi lipaskeräyksinä kadulla, ovelta—ovelle -keräyksinä tai muin 
tavoin tilaisuuksien ulkopuolella. Tätä rajoitusta sallittujen keräystapojen 
osalta voidaan perustella sillä, että osa näiden rahankeräyksien toimijoista 
on alaikäisiä ja esimerkiksi ovelta—ovelle -keräys ei ole tällaisten 
kerääjien turvallisuudenkaan kannalta tarkoituksenmukaista. Käytännössä 
päiväkotiin, kouluun tai harrasteryhmään liittyvä rahankeräys on tuloksellisin 
nimenomaan vastaavan tahon toimintaan liittyvän tilaisuuden yhteydessä. </p>
<p class="LLKappalejako">Rahankeräystoiminnalla on huomattava välitön 
ja välillinen työllistävä vaikutus erilaisten yleishyödyllisten yhteisöjen 
ja säätiöiden kautta. Esimerkiksi edellä mainitun YTY:n arvio rahankeräystoiminnan 
ja sillä saatujen varojen työllistävästä vaikutuksesta omalta osaltaan 
on 20 000—25 000 henkilötyövuotta. </p>
<ol style=" list-style: decimal" start="5">
  <li class="LLYLP1Otsikkotaso" style=" margin-left: 0pt; text-indent: 0pt;
  ">Asian valmistelu</li>
</ol>
<ol><ol style=" list-style: decimal">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Valmisteluvaiheet ja –aineisto</li>
</ol></ol>
<p class="LLKappalejako">Hallituksen esitystä on valmisteltu sisäasiainministeriön 
24 päivänä kesäkuuta 2002 asettamassa hankkeessa, jonka ohjausryhmään 
on kuulunut edustajia sisäasiainministeriön poliisiosastosta, oikeusministeriöstä, 
kauppa- ja teollisuusministeriöstä, sosiaali- ja terveysministeriöstä, 
opetusministeriöstä, valtiovarainministeriöstä, kuluttajavirastosta 
ja Etelä-Suomen lääninhallituksesta.</p>
<p class="LLKappalejako">Hallituksen esityksen valmistelun yhteydessä 
eduskunnan tietopalvelu on ollut pilottiyhteistyössä hallituksen esityksen 
valmistelijoiden kanssa ja toimittanut tarvittavia taustatietoja muun 
muassa kansainväliseen vertailuun.</p>
<ol><ol style=" list-style: decimal" start="2">
    <li class="LLYLP2Otsikkotaso" style=" margin-left: 0pt; text-indent: 0pt;
    ">Lausunnot</li>
</ol></ol>
<p class="LLKappalejako">Ohjausryhmän järjestämään, sen peruslinjauksia 
(Sisäasiainministeriön poliisiosaston julkaisu 6/2003) koskevaan kuulemistilaisuuteen 
kutsuttiin 40 lähinnä rahankeräysten toimeenpanijoita edustavaa tahoa. 
Ohjausryhmän linjauksista pyydettiin kirjalliset lausunnot lähinnä eri 
viranomaistahoilta ja poliittisilta puolueilta. Kansalaisten oli mahdollista 
kommentoida linjauksia internetin välityksellä.</p>
<p class="LLKappalejako">Luonnoksesta hallituksen esitykseksi pyydettiin 
kirjalliset lausunnot seuraavilta viranomaistahoilta, rahankeräysalan 
toimijoilta ja poliittisilta puolueilta: sisäasiainministeriön alueiden 
ja hallinnon kehittämisosasto, ulkoasiainministeriö, valtiovarainministeriö, 
sosiaali- ja terveysministeriön vakuutusosasto ja perhe- ja sosiaaliosasto, 
opetusministeriö, oikeusministeriö, kauppa- ja teollisuusministeriö, 
Kuluttajavirasto, verohallitus, Rahoitustarkastus, lääninhallitukset, 
Helsingin kihlakunnan poliisilaitos, keskusrikospoliisi, Suomen evankelis-luterilaisen 
kirkon kirkkohallitus, Suomen Ortodoksinen kirkollishallitus, Suomen 
Sosialidemokraattinen Puolue rp, Suomen Keskusta rp, Kansallinen Kokoomus 
rp, Svenska Folkpartiet i Finland rp, Suomen Kristillisdemokraatit rp, 
Vihreä liitto rp, Vasemmistoliitto rp, Perussuomalaiset rp, Suomen Pankkiyhdistys, 
Invalidiliitto ry, Suomen Punainen Risti, Sosiaali- ja terveysjärjestöjen 
yhteistyöyhdistys YTY ry, Suomen Pelastusarmeijan Säätiö, Suomen kuntaliitto, 
Yhteisvastuukeräys, Suomen Partiolaiset – Finlands Scouter ry, Suomen 
Unicef-yhdistys, Suomen Sydänliitto, Suomen Syöpäyhdistys, Suomen Liikunta 
ja Urheilu, Finlands Svenska Centralidrottsförbund CIF rf, Naisjärjestöjen 
Keskusliitto ry, Vapaan sivistystyön yhteistyöjärjestö ry, Forum Artis 
ry, Käsi- ja taideteollisuusliitto, Suomen ekumeeninen neuvosto, Suomen 
Vapaan Kristillisyyden neuvosto SKVN, Kirkkopalvelut ry, Suomen WWF, 
Suomen Palloliitto, Suomen Suoramarkkinointiliitto ry, Maanpuolustuksen 
tuki ry, Lastenklinikoiden Kummit ry, PLAN International Suomi Säätiö, 
Suomen Pakolaisapu ry, Patmos lähetyssäätiö, Suomen Adventtikirkko, 
Medi-Heli ry, Amnesty International Suomen osasto ry, Suomen Nuorisoyhteistyö 
– ALLIANSSI ry, Greenpeace, Samfundet Folkhälsan i Svenska Finland rf, 
HIV-säätiö, Kuluttajat – Konsumenterna ry sekä Työväen Sivistysliitto 
TSL ry. Esitystä oli mahdollista kommentoida myös internetin välityksellä. 
Saaduista lausunnoista laadittiin yhteenveto (yhteenveto kirjallisista 
lausunnoista 9.7.2004 SM013:00/2002).</p>
<p class="LLKappalejako">Hallituksen esityksen valmistelussa on pyritty 
huomioimaan lausunnoissa esitetyt kannanotot.</p>
<p class="LLYksityiskohtaisetPerustelut">yksityiskohtaiset perustelut</p>
<ol style=" list-style: decimal">
  <li class="LLYKP1Otsikkotaso" style=" margin-left: 0pt; text-indent: 0pt;
  ">Lakiehdotusten perustelut</li>
</ol>
<ol><ol style=" list-style: decimal">
    <li class="LLYKP2Otsikkotaso" style=" margin-left: 0pt; text-indent: 0pt;
    ">Rahankeräyslaki</li>
</ol></ol>
<p class="LLKappalejako"><span class="LLKappalejako--Char" style=" font-weight: bold;
">1 §.</span> <span class="LLKappalejako--Char" style=" font-style: italic;
">Lain tarkoitus</span>. Voimassa olevassa rahankeräyslaissa ei säädetä 
nimenomaisesti rahankeräyslain tarkoituksesta. Ehdotetun rahankeräyslain 
mukaan lain tarkoituksena on mahdollistaa rahankeräysten toimeenpano 
yleishyödyllisen toiminnan rahoittamiseksi ja estää epärehellinen toiminta 
rahankeräysten yhteydessä. Ehdotetun rahankeräyslain tarkoituksena on 
myös mahdollistaa yksittäisen henkilön tai perheen auttamiseksi toimeenpantavat 
rahankeräykset.</p>
<p class="LLKappalejako">Yleishyödyllistä vapaata kansalaistoimintaa 
on tarpeellista edistää ja tukea sen yhteiskunnallisen merkityksen vuoksi. 
Edellä tarkoitettu toiminta suuntautuu kansalaisten tärkeiksi kokemien 
tavoitteiden toteuttamiseen. </p>
<p class="LLKappalejako">Rahankeräykseen osallistuvat ihmiset ja yhteisöt 
lahjoittavat rahaa toimeenpantaviin rahankeräyksiin vastikkeetta. Epäitsekkään 
lahjoitustarkoituksen kunnioittamiseksi ja lahjoitusvalmiuden säilyttämiseksi 
on rahan keräämiseen liittyvä epäasiallinen ja rikollinen toiminta kyettävä 
mahdollisimman tehokkaasti estämään. Rahankeräyksillä saatujen varojen 
käyttöä tulee myös kyetä valvomaan lupa- ja valvontaviranomaisten toimesta 
tehokkaasti.</p>
<p class="LLKappalejako">Rahankeräysten toimeenpano ei ole elinkeinotoimintaa, 
jonka sääntelyä rajoittaa perustuslain 18 §:n 1 momentissa turvattu 
elinkeinon harjoittamisen vapaus. Sen sijaan lakiehdotuksen 15 §:ssä 
tarkoitetun rahankeräyksen käytännön toimeenpanijan toiminnassa on yleensä 
kysymys elinkeinotoiminnasta. Rahankeräysten toimeenpanossa käytännön 
toimeenpanijan saama taloudellinen hyöty perustuu rahankeräyksen toimeenpanijan 
ja käytännön toimeenpanijan väliseen toimeksiantosopimukseen tiettyjen 
palvelujen tuottamisesta. Suoritetut palvelut voidaan hinnoitella normaalien 
liiketaloudellisten periaatteiden mukaisesti. Lakiehdotuksen 12 §:n 
1 momentin 4 kohdassa asetettu yleisen edun vaatimus kuitenkin rajoittaisi 
esimerkiksi mahdollisuutta käyttää ennakollisia tuotonjakosopimuksia. 
Ennakollisten tuotonjakosopimusten voidaan olettaa nostavan keräyksistä 
aiheutuvia kuluja.&nbsp;&nbsp; </p>
<p class="LLKappalejako"><span class="LLKappalejako--Char" style=" font-weight: bold;
">2 §. </span><span class="LLKursivointi--Char">Lain soveltamisala</span>. 
Ehdotetun lain 2 §:n 1 momentin mukaan lakia sovelletaan rahankeräysten 
toimeenpanoon. </p>
<p class="LLKappalejako">Lain 2 §:n 2 momentin 1 kohdan mukaan lain 
soveltamisalaan ei kuuluisi naapuriapu. Voimassa olevan rahankeräyslain 
3 §:n 3 momentin mukaan rahankeräyslupaa ei tarvita yksityisen henkilön 
merkkipäivään tai naapuriapuun liittyvään keräykseen. Yksityisen henkilön 
merkkipäivään tai naapuriapuun liittyvä rahankeräys kuuluu siten nykyisin 
rahankeräyslain soveltamisalaan, mutta keräyksen toimeenpaneminen ei 
edellytä rahankeräyslupaa. Siten näissäkin keräyksissä on noudatettava 
muun muassa sallittuja keräystarkoituksia ja kiellettyjä rahankeräyksen 
toimeenpanotapoja koskevia säännöksiä. Yksityisen henkilön merkkipäivään 
ja naapuriapuun liittyvissä rahankeräyksissä ei ole käytännössä edellytetty 
yleishyödyllistä keräystarkoitusta. </p>
<p class="LLKappalejako">Ehdotetun lain mukaan naapuriavulla tarkoitetaan 
sellaista toimintaa, jossa erilaisiin vaikeuksiin (esimerkiksi onnettomuus, 
sairaus tai muu yllättävä tapahtuma) joutunutta henkilöä tai perhettä 
voidaan auttaa läheisten henkilöiden ja yhteisöjen toimesta. Naapuriapua 
voidaan tarjota tavarana, rahana tai työpanoksena. Tyypillinen naapuriavun 
muoto on esimerkiksi se, että talkootyönä korjataan naapurin vahingoittunutta 
asuinkiinteistöä tai lahjoitetaan tavaraa taikka rahaa. </p>
<p class="LLKappalejako">Henkilön lähipiirillä tarkoitetaan sellaisia 
henkilöitä tai yhteisöjä, joilla on suora henkilöllinen tai maantieteellinen 
yhteys tai tuntemus autettavaan henkilötahoon. Naapuriavun tulee perustua 
spontaaniin toimintaan, johon ei liity yleisöön vetoamista, vaan apua 
annetaan eri muodoissaan oma-aloitteisesti. Yksityiset henkilöt voivat 
keskustella vaikeuksissa olevan henkilön tai perheen tilanteesta ja 
päättää rahan lahjoittamisesta kyseisessä tilaisuudessa ja kerätä siinä 
tilaisuudessa mukana olevilta rahaa.</p>
<p class="LLKappalejako">Naapuriapua ei ole mahdollista toteuttaa esimerkiksi 
siten, että julkaistaan vetoomuksen ja tilinumeron sisältävä ilmoitus 
lehdessä, julkisilla ilmoitustauluilla tai muissa medioissa. </p>
<p class="LLKappalejako">Voimassa olevan rahankeräyslain 1 §:n 1 momentin 
mukaan rahankeräyksellä tarkoitetaan toimintaa, jossa yleisöön vetoamalla 
kerätään vastikkeetta rahaa. Tämän määritelmän mukaan tavarakeräykset 
eivät kuulu rahankeräyslain soveltamisalaan. Käytännössä asian suhteen 
on kuitenkin ilmennyt jonkin verran epäselvyyttä ja epätietoisuutta. </p>
<p class="LLKappalejako">Käytännön selkeyttämiseksi ehdotetaan lakiehdotuksen 
2 §:n 2 momentin 2 kohdassa nimenomaan säädettäväksi, että tavarakeräykset 
eivät kuulu rahankeräyksen soveltamisalaan. Tavarakeräyksillä tarkoitetaan 
esimerkiksi vaatteiden, paperin tai muiden lähinnä kierrätysesineiden 
keräystä. Tavarakeräyksiä ei ole katsottu olevan tarpeen säännellä rahankeräyslailla.</p>
<p class="LLKappalejako">Ehdotetun lain 2 §:n 2 momentin 3 kohdan mukaan 
lain soveltamisalaan ei kuulu vetoaminen yleisöön omaisuuden saamiseksi 
testamentein.</p>
<p class="LLKappalejako">Testamentin luonteesta ainutkertaisena kuolemanvaraisena 
lahjoituksena ja omana oikeudellisena instituutionaan johtuen se on 
tarkoituksenmukaista sulkea rahankeräyslain soveltamisalan ulkopuolelle. 
Testamentin oikeudellisesta luonteesta säädetään tarkemmin perintökaaressa 
(40/1965). Eri hyväntekeväisyysjärjestöt ja organisaatiot ovat vedonneet 
kansalaisiin ilmoituksin testamenttilahjoitusten saamiseksi.</p>
<p class="LLKappalejako">Lahjoitusten verovapaudesta säädetään tuloverolain 
(1535/1992) 23 §:ssä sekä perintö- ja lahjaverolain (378/1940) 2 §:n 
1 momentissa.</p>
<p class="LLKappalejako">Ehdotetun lain 2 §:n 2 momentin 4 kohdan mukaan 
lain soveltamisalaan eivät kuulu hyväntekeväisyyshuutokaupat, tukikonsertit 
ja tukitilaisuudet.</p>
<p class="LLKappalejako">Hyväntekeväisyyshuutokaupoissa on yleensä tarjolla 
julkisuuden henkilöiden lahjoittamia esineitä.&nbsp; Nämä lahjoitetut 
tai muilla tavoin hankitut esineet myydään jonkin hankkeen rahoittamiseksi 
taikka tilaisuuden tuotot lahjoitetaan osin tai kokonaan hyväntekeväisyyteen. 
Tällaiset huutokaupat eivät lainkaan kuuluisi rahankeräyslain soveltamisalaan. </p>
<p class="LLKappalejako">Konsertit, taidenäyttelyt tai muut tilaisuudet, 
joiden pääsylipputulot ja esiintymispalkkiot lahjoitetaan yksilöityyn 
tarkoitukseen, eivät kuulu rahankeräyslain soveltamisalaan. Ne rajautuisivat 
lain soveltamisalan ulkopuolelle jo rahankeräyksen määritelmän mukaisesti. 
Esimerkiksi konserteissa lipun ostanut saa vastikkeen rahalleen esitetyn 
musiikin muodossa. Koska viranomaisilta usein tiedustellaan esimerkiksi 
hyväntekeväisyyskonserttien luvanvaraisuutta, on tarpeen mainita ne 
erikseen laissa. Näille hyväntekeväisyystilaisuuksille on tyypillistä 
se, että ne järjestetään esimerkiksi onnettomuuden tai muun vaikeuksia 
aiheuttaneen tilanteen jälkeen. </p>
<p class="LLKappalejako">Ehdotetun lain 2 §:n 2 momentin 5 kohdan mukaan 
lain soveltamisalaan eivät kuulu yksityishenkilöiden merkkipäiväkutsujen 
ja –haastattelujen sekä kuolinilmoitusten ja muistokirjoitusten yhteydessä 
esitetyt muistamispyynnöt. Sallittua olisi esimerkiksi kuolinilmoituksen 
yhteydessä julkaista tilinumero, johon mahdolliset muistamiset pyydetään 
osoittamaan. Tällä täsmennyksellä suuri osa epäselvyyksiä aiheuttaneista 
tilanteista poistuisi. Esimerkiksi kertaluonteiset vetoamiset rahan 
lahjoittamiseksi kukkalähetysten sijaan eivät kuuluisi rahankeräyslain 
soveltamisalaan. </p>
<p class="LLKappalejako">Voimassa olevan rahankeräyslain 1 §:n 3 momentin 
mukaan rahankeräyslakia ei sovelleta uskonnollisen yhdyskunnan järjestämän 
julkisen uskonnonharjoituksen yhteydessä siihen osallistuvien keskuudessa 
suoritettavaan kolehdin kantoon. Tämä sama lähtökohta säilytettäisiin 
ehdotetussakin rahankeräyslaissa. </p>
<p class="LLKappalejako">Ehdotetun lain 2 §:n 2 momentin 6 kohdan mukaan 
lain soveltamisalaan ei kuulu uskonnonvapauslaissa tarkoitetun uskonnollisen 
yhdyskunnan julkisen uskonnonharjoituksen yhteydessä siihen osallistuvien 
keskuudessa suoritettava kolehdin keräys.&nbsp; </p>
<p class="LLKappalejako">Elokuun alusta 2003 tuli voimaan uskonnonvapauslaki 
(453/2003). Uskonnonvapauslain 2 §:ssä on määritelty uskonnollinen yhdyskunta. 
Uskonnonvapauslaissa uskonnollisella yhdyskunnalla tarkoitetaan evankelis-luterilaista 
kirkkoa, ortodoksista kirkkokuntaa ja uskonnonvapauslain mukaisesti 
rekisteröityä uskonnollista yhdyskuntaa. Rekisteröityjä uskonnollisia 
yhdyskuntia on runsaat 50. Rekisteröinnin, jonka opetusministeriö tekee, 
myötä uskonnollinen yhdyskunta saa erityisen oikeussubjektin aseman 
ja kolehdinkannon jääminen rahankeräyslain soveltamisalan ulkopuolelle 
liittyisi rekisteröinnin välillisesti mukanaan tuomiin oikeudellisiin 
vaikutuksiin.</p>
<p class="LLKappalejako">Vastaavantyyppinen uskonnolliseen yhdyskuntaan 
liittyvä soveltamisalan rajaus on tehty esimerkiksi kokoontumislain 
(530/1999) 2 §:n 3 momentissa. Kokoontumislain 2 §:n 3 momentin mukaan 
yleistä kokousta koskevia määräyksiä ei sovelleta uskonnonvapauslain 
tarkoittamien uskonnollisten yhdyskuntien tunnusomaiseen toimintaan 
kuuluviin tilaisuuksiin, jotka järjestetään julkista uskonnonharjoitusta 
varten yhdyskunnan omissa tai niitä vastaavissa tiloissa.</p>
<p class="LLKappalejako">Kirkkolain (1054/1993) 4 luvun 2 §:n mukaan 
jumalanpalveluksissa sekä muissa kirkollisissa ja seurakunnallisissa 
tilaisuuksissa voidaan kerätä kolehti kirkon ja seurakunnan toiminnan 
sekä niiden tehtävää vastaavien tarkoitusten tukemiseksi. Kirkkolaki 
koskee Suomen evankelis-luterilaista kirkkoa, mutta ei esimerkiksi ortodoksista 
kirkkokuntaa tai rekisteröityjä uskonnollisia yhdyskuntia. </p>
<p class="LLKappalejako">Ortodoksisesta kirkkokunnasta annetun asetuksen 
(179/1970) 171 §:n mukaan kirkolliskokouksen tehtävänä on kannettavista 
kolehdeista määrääminen. Rekisteröidyn uskonnollisen yhdyskunnan yhdyskuntajärjestykseen 
saattaa sisältyä maininta kolehdin tai muun rahalahjan keräämisestä 
tai käytöstä. Uskonnonvapauslaki ei kuitenkaan velvoita määräämään yhdyskuntajärjestyksessä 
mahdollisista rahalahjoista tai niiden käytöstä.</p>
<p class="LLKappalejako">Rahankeräyslaissa kolehdilla tarkoitettaisiin 
kirkkolain 4 luvun 2 §:ssä tarkoitetun lisäksi myös ortodoksisen kirkkokunnan 
ja rekisteröityjen uskonnollisten yhdyskuntien keräämää kolehtia. </p>
<p class="LLKappalejako">Rekisteröidyn uskontokunnan olisi mahdollista 
kerätä kolehtia järjestämiensä uskonnollisten tilaisuuksien yhteydessä. 
Rahan keräämisessä esimerkiksi kadulla tai ovelta ovelle -keräyksinä 
tai muilla tavoin ei olisi kysymys kolehdista, vaan se olisi ehdotetun 
rahankeräyslain mukaan luvanvaraista.</p>
<p class="LLKappalejako">Kolehdin kerääminen ei vaatisi rahankeräyslupaa 
eikä siihen liittyisi esimerkiksi tilitysvelvollisuutta. Rekisteröity 
uskontokunta voisi saada myös rahankeräysluvan, mikäli rekisteröidyn 
uskontokunnan toiminnan luonne on sellainen, että rahankeräyslupa voidaan 
sille myöntää. </p>
<p class="LLKappalejako">Voimassa olevan rahankeräyslain 1 §:n 4 momentin 
mukaan lisämaksullisilla erikoispostimerkeillä ja korusähkösanomilla 
suoritettavasta rahankeräyksestä säädetään asetuksella. Tällaista asetusta 
ei ole enää voimassa. Mainintaa lisämaksullisilla erikoispostimerkeillä 
ja korusähkösanomilla suoritettavasta rahankeräyksestä ei ole tarpeen 
sisällyttää uuteen rahankeräyslakiesitykseen, koska tuossa toiminnassa 
ei ehdotetun 3 §:n rahankeräyksen määritelmä huomioon ottaen ole kysymys 
rahankeräyksestä, vaan lain soveltamisalan ulkopuolelle jäävästä kaupankäynnistä.</p>
<p class="LLKappalejako">Varainhankintaa on toteutettu myös lähettämällä 
esimerkiksi joulukortteja tai kirjeensulkijamerkkejä vapaaehtoisesti 
lunastettaviksi ilman erikseen mainittua hintaa. Kirjeensulkijamerkkejä 
voidaan pitää keräystunnuksina, mutta joulukorttien lähettäminen on 
rinnastettava tässä lähinnä kaupankäyntiin. Kuluttajansuojalain 2 luvun 
2 a §:n mukaan markkinoinnissa ei saa tarjota kulutushyödykkeitä toimittamalla 
niitä kuluttajalle ilman nimenomaista tilausta ja edellyttämällä kuluttajalta 
maksua, hyödykkeen palauttamista tai säilyttämistä taikka muuta toimenpidettä. </p>
<p class="LLKappalejako"><span class="LLLihavointi--Char">3 §.</span> <span class="LLKursivointi--Char">Rahankeräyksen 
määritelmä. </span>Voimassa olevan rahankeräyslain 1 §:n mukaan rahankeräyksellä 
tarkoitetaan toimintaa, jossa yleisöön vetoamalla kerätään vastikkeetta 
rahaa. Sallittuna keräysvastikkeena pidetään merkkiä, tarraa tai muuta 
keräyksen tai sen toimeenpanijan tunnusta, jolla on vähäinen taloudellinen 
arvo taikka jonka arvo suhteessa lahjoitukseen on alhainen. Tätä rahankeräyslain 
määritelmää ehdotetaan uudessa rahankeräyslaissa täsmennettäväksi ja 
tiukennettavaksi. </p>
<p class="LLKappalejako">Ehdotetun lain 3 §:n 1 momentin mukaan rahankeräyksellä 
tarkoitettaisiin toimintaa, jossa yleisöön vetoamalla kerätään vastikkeetta 
rahaa. Ehdotetun lain 3 §:n 2 momentin mukaan rahankeräystä toimeenpantaessa 
rahan lahjoittajana keräykseen osallistujalle saataisiin vastikkeena 
antaa ainoastaan rahankeräysluvan saajan tai keräyksen tunnus (keräystunnus), 
jolla ei ole toimeenpantuun rahankeräykseen osallistujalle itsenäistä 
taloudellista vaihdanta-arvoa. </p>
<p class="LLKappalejako">Pääsääntöisesti rahankeräykset tulisi toimeenpanna 
siten, ettei rahankeräykseen osallistuvalle anneta mitään hänen lahjoittaessaan 
rahaa keräykseen, vaan rahalahjoitus perustuisi vain kansalaisen auttamishaluun. </p>
<p class="LLKappalejako">Rahankeräyksen määritelmän avulla pyritään 
rajaamaan rahankeräys yksinomaan vastikkeettoman rahan keräämiseen. 
Monille keräykseen osallistujille ja varsinkin rahankeräyksen toimeenpanijoille 
on kuitenkin tärkeää, että rahankeräykseen osallistuville lahjoitetaan 
kiitokseksi keräykseen osallistumisesta esimerkiksi kerääjää taikka 
keräystä symbolisoiva rintamerkki tai pinssi, jonka he voivat kiinnittää 
näkyviin. Näin he myös voivat välttää uudet vetoomukset osallistua rahankeräykseen, 
kun merkki siitä, että he ovat jo osallistuneet keräykseen, on selkeästi 
näkyvissä keräystunnuksen muodossa.</p>
<p class="LLKappalejako">Jos rahankeräyksen toimeenpanija katsoo tarkoituksenmukaiseksi 
sen, että keräykseen osallistuvalle annetaan keräystunnus, sen tulee 
olla vähäarvoinen ja vain muistoarvoa omaava. Ehdotetun rahankeräyslain 
määritelmän mukaan tällaista tunnusta kutsuttaisiin keräystunnukseksi. 
Keräystunnuksella tarkoitettaisiin nimenomaan erilaisia toimeenpantavaa 
rahankeräystä symbolisoivia pinssejä taikka liimattavia tai muunlaisia 
merkkejä (esimerkiksi vakiintuneesti toimeenpantujen rahankeräysten 
tunnuksina on käytetty muun muassa ”vappukukkaa” ja ”punaista sulkaa”). </p>
<p class="LLKappalejako">Keräystunnuksen antaminen olisi poikkeus rahankeräystoiminnan 
ehdottoman vastikkeettomuuden vaatimuksesta. Tehdyn rahalahjoituksen 
suuruudella ei olisi mitään vaikutusta sallitun keräystunnuksen määrittelyssä 
tai mahdollisesti annettavan keräystunnuksen sallittuun rahalliseen 
arvoon. </p>
<p class="LLKappalejako">Toimeenpantaviin rahankeräyksiin osallistuvien 
kesken ei olisi sallittua arpoa mitään. Sattumanvaraisen edun saamisen 
liittäminen toimeenpantavaan rahankeräykseen olisi aina kiellettyä. </p>
<p class="LLKappalejako">Rahankeräyksiä toimeenpanevat tahot voisivat 
edelleen myös myydä erilaisia tuotteita, joissa on yhteisön tai säätiön 
merkki (esimerkiksi kynttilä, tulitikkupuntti, kynä, t-paita, pipo tai 
lippalakki). Tällöin olisi kyse kuitenkin normaalista kaupankäynnistä, 
joka ei lainkaan kuuluisi rahankeräyslain soveltamisalaan siitäkään 
huolimatta, että tuotemyynnistä saatu myyntituotto käytetään yhteisön 
tai säätiön toiminnan tukemiseen taikka samaan yleishyödylliseen toimintaan, 
johon myös kohdistetaan rahankeräyksellä saadut keräysvarat. Kaupankäyntiin 
kohdistuu myös erilainen verokohtelu kuin yleishyödyllisen yhteisön 
toimeenpanemaan rahankeräykseen. </p>
<p class="LLKappalejako">Rahankeräyslain uudistuksen yhtenä keskeisimpänä 
tavoitteena on rahankeräysten erottaminen muusta varainhankinnasta, 
erityisesti kaupankäynnistä, yhdistyksen jäsenhankinnasta ja arpajaisten 
toimeenpanosta. Rahankeräykseen osallistuvan henkilön tulee tietää, 
mihin ja millä tavalla valvottuun toimintaan hän osallistuu. Näiden 
toimintojen erotettavuutta voidaan edistää muun muassa siten, että esimerkiksi 
saman puhelimitse tapahtuvan yhteydenoton aikana ei voida rahankeräyksen 
yhteydessä yleensä myydä tuotteita tai tarjota mahdollisuutta osallistua 
arpajaisiin taikka muuhun varainhankintaan toisiinsa sekoittuvalla tavalla.</p>
<p class="LLKappalejako">Yhdistyslain (503/1989) 10 §:n mukaan yhdistyksen 
jäsenenä voi olla yksityinen henkilö, yhteisö ja säätiö. Yhdistyslain 
11 §:n mukaan yhdistyksen hallituksen on pidettävä luetteloa yhdistyksen 
jäsenistä. Jäsenluetteloon on merkittävä kunkin jäsenen täydellinen 
nimi ja kotipaikka. Yhdistyslain 8 §:n mukaan yhdistyksen säännöissä 
on mainittava muun muassa jäsenen velvollisuudesta suorittaa yhdistykselle 
jäsenmaksuja ja muita maksuja. </p>
<p class="LLKappalejako">Yhdistys voi hankkia aktiivisesti itselleen 
uusia jäseniä. Jäsenhankinnassa on kuitenkin otettava huomioon edellä 
mainitut yhdistyslain säännökset. Jäsenmaksuvelvollisuuden tulee kaikilta 
osin perustua yhdistyksen sääntöihin. Yhdistyslain mukaisessa todellisessa 
jäsenhankinnassa ja siihen liittyvässä jäsenmaksujen keräämisessä ei 
ole kysymys rahankeräyksestä, eikä yhdistyksen jäsenhankinta kuuluu 
rahankeräyslain soveltamisalaan. </p>
<p class="LLKappalejako">Käytännössä yhdistykset toimeenpanevat varsin 
usein varainhankintaansa hankkimalla kannatusjäseniä. Kannatusjäsenten 
hankinta on muuhun jäsenhankintaan rinnastettavaa, mikäli kannatusjäsenyyden 
ehdoista määrätään yhdistyksen säännöissä ja kannatusjäsenistä pidetään 
asianmukaista luetteloa. </p>
<p class="LLKappalejako">Kannatusjäsenten hankinta siten, että kannatusjäsenyyteen 
ei liity yhdistyksen säännöissä yksilöityjä oikeuksia ja velvollisuuksia, 
ei ole jäsenhankintaan rinnastettavaa toimintaa, vaan sitä on pidettävä 
luvanvaraisena rahankeräyksenä.</p>
<p class="LLKappalejako"><span class="LLKappalejako--Char" style=" font-weight: bold;
">4 §.</span> <span class="LLKursivointi--Char">Muut määritelmät</span>. 
Voimassa olevassa rahankeräyslaissa ei ole laissa käytettyjen käsitteiden 
määritelmiä sisältävää säännöstä. Voimassa olevan rahankeräyslain 2 
§:n mukaan rahankeräys saadaan toimeenpanna vain varojen hankkimiseksi 
sosiaalista, sivistyksellistä tai aatteellista tarkoitusta taikka yleistä 
kansalaistoimintaa varten. </p>
<p class="LLKappalejako">Arpajaislain 7 §:ssä on määritelty arpajaisten 
toimeenpanoon annettavan arpajaisluvan yleisistä edellytyksistä. Arpajaislain 
mukaan luvan saamisen yhtenä edellytyksenä on, että arpajaiset toimeenpannaan 
yleishyödyllisen toiminnan edistämiseen. Sitä, mitä yleishyödyllisellä 
toiminnalla tarkoitetaan, ei ole arpajaislaissa tarkemmin määritelty. </p>
<p class="LLKappalejako">Käytännön yhdenmukaistamiseksi ja tulkinnallisuuden 
poistamiseksi rahankeräyslaissa ehdotetaan määriteltäväksi, mitä yleishyödyllisellä 
toiminnalla tarkoitetaan. Ehdotetun rahankeräyslain 4 §:n 1 kohdan mukaan 
yleishyödyllisellä toiminnalla tarkoitettaisiin rahankeräyslaissa toimintaa 
yleistä sosiaalista, sivistyksellistä tai aatteellista tarkoitusta varten 
taikka muuta yleistä kansalaistoimintaa. </p>
<p class="LLKappalejako">Yleishyödyllisenä tarkoituksena ei ole pidetty 
yhden henkilön tai rajatun pienen henkilöryhmän hyväksi tapahtuvaa toimintaa. 
Esityksen mukaan olisi kuitenkin rajoitetusti sallittua toimeenpanna 
rahankeräys myös yksittäisen henkilön tai perheen auttamiseksi. Sallitut 
keräystarkoitukset määriteltäisiin ehdotetun rahankeräyslain 6 §:ssä. </p>
<p class="LLKappalejako">Sosiaali- ja terveys-, kulttuuri-, urheilu- 
ja nuorisojärjestöt eroavat toimintatavoiltaan huomattavasti toisistaan. 
Taiteen ja tieteen, urheilu- ja liikuntakasvatustyön, aatteellisen toiminnan 
ja yleisen kansalaistoiminnan parissa toimii suuri määrä erilaisia yhdistyksiä 
ja muita yhteisöjä sekä säätiöitä. Myös erilaista uskonnollista toimintaa 
voitaisiin pitää yleishyödyllisenä. </p>
<p class="LLKappalejako">Yleishyödyllisen toiminnan määrittelylle voidaan 
hakea tukea myös tuloverolain 22 §:stä, jonka mukaan yleishyödylliseksi 
toiminnaksi katsotaan tuossa laissa yksinomaan ja välittömästi yleiseksi 
hyväksi aineellisessa, henkisessä, siveellisessä tai yhteiskunnallisessa 
mielessä tapahtuva toiminta. Verotuksellinen yleishyödyllisyyskriteeri 
ja rahankeräyksiin liittyvä yleishyödyllisyyskriteeri eivät kuitenkaan 
olisi identtisiä, vaan niihin vaikuttaisi kyseisten sääntelytarpeiden 
erilaisuus.</p>
<p class="LLKappalejako">Ehdotetun lain 4 §:n 2 kohdassa määriteltäisiin, 
mitä <span class="LLNormaaliKirjasin--Char">yleisöllä</span> tarkoitettaisiin. 
Sen mukaan yleisöllä tarkoitettaisiin ennalta rajoittamatonta ja määrittelemätöntä 
joukkoa henkilöitä. Maininta henkilöistä kattaisi sekä luonnolliset 
henkilöt että oikeushenkilöt.</p>
<p class="LLKappalejako">Yleisöön ei vedottaisi esimerkiksi kerättäessä 
rahaa suljettuun kokoukseen osallistujien keskuudessa kokouksen aikana. </p>
<p class="LLKappalejako">Myöskään tietyn työpaikan henkilöstön keskuudessa 
toimeenpannussa rahankeräyksessä ei olisi yleensä kysymys yleisöön vetoamisesta. 
Työpaikan henkilöstö voisi toimeenpanna keskuudessaan rahankeräyksen, 
vaikka suuremmilla työpaikoilla kaikki työtekijät eivät käytännössä 
useinkaan tunne toisiaan. Rahankeräys voitaisiin järjestää työyhteisön 
koosta riippumatta ja rahaa olisi mahdollista kerätä esimerkiksi merkkipäivämuistamisiin 
tai edelleen hyväntekeväisyyteen lahjoitettavaksi. </p>
<p class="LLKappalejako">Ehdotetun lain 4 §:n 3 kohdassa määriteltäisiin, 
mitä <span class="LLNormaaliKirjasin--Char">yleisöön</span><span class="LLKursivointi--Char"> </span><span class="LLNormaaliKirjasin--Char">vetoamisella</span> 
tarkoitetaan. Sen mukaan yleisöön vetoamisella tarkoitettaisiin suullisesti, 
kirjallisesti tai muulla tavoin ilmaistua pyyntöä tai kehotusta antaa 
rahaa keräykseen. Yleisöön vetoamisen käsite ehdotetaan määriteltäväksi 
siten, että käsitettä ei sidottaisi mihinkään tiettyihin viestintämuotoihin 
tai viestintätapoihin eli laki olisi täysin välineneutraali. Ehdotettuun 
lakiin on kuitenkin kirjattu tiettyjä poikkeuksia, joilla rajoitetaan 
esimerkiksi päiväkodin ryhmän, koululuokan tai harrasteryhmän mahdollisuuksia 
toimeenpanna rahankeräyksiä. Rajoitukset ovat perusteltuja muun muassa 
siksi, että näihin rahankeräyksiin ei liity velvollisuutta hakea rahankeräyslupaa 
ja tehdä toimeenpannuista rahankeräyksistä tilitys. Lupavelvoite ja 
velvollisuus tilityksen tekemiseen eivät koskisi myöskään sisätiloissa 
järjestettävän yleisen kokouksen yhteydessä järjestettäviä rahankeräyksiä 
silloin kun rahankeräyksen toimeenpanee kokouksen järjestäjä. Rahaa 
ei saisi tällöin kerätä muilla tavoin kuin sillä hetkellä paikalla olevilta 
kokoukseen osallistuvilta henkilöiltä.</p>
<p class="LLKappalejako">Spontaani, lahjoittajan omasta aloitteesta 
ja ilman lahjoituksen saajan pyyntöä tai kehotusta toteutettu lahjoitus 
yleishyödyllisen toiminnan tukemiseen tai muuhun tarkoitukseen ei olisi 
rahankeräyslaissa tarkoitettua rahankeräystä.</p>
<p class="LLKappalejako">Ehdotetun lain 4 §:n 4 kohdassa määriteltäisiin <span class="LLNormaaliKirjasin--Char">ketjukirje</span>. 
Määrittely on tarpeen 9 §:n 2 kohdassa kielletyn rahankeräyksen toimeenpanotavan 
vuoksi.</p>
<p class="LLKappalejako">Ehdotetun rahankeräyslain määritelmän mukaan 
ketjukirjeellä tarkoitettaisiin sellaista toimintaa, jossa toimintaan 
osallistuville luvataan taloudellinen etu tai ansaintamahdollisuus sitä 
vastaan, että hän lähettää ketjukirjeen edelleen. Ketjukirjeeseen rinnastettaisiin 
myös sähköisessä tai muussa muodossa lähetetty viesti, jossa kehotetaan 
lähettämään rahaa tai muuta taloudellista etua tai hyötyä toimintaan 
aiemmin osallistuneille ja liittyneille. Ansaintamahdollisuudet ja taloudellisen 
hyödyn saaminen jakautuu yleensä tasoittain tai portaittain. Tekniikan 
kehittyessä nopeasti ketjukirje ehdotetaan määriteltäväksi rahankeräyslaissa 
siten, ettei sen toimeenpanomuotoa sidota tiettyyn viestintävälineeseen 
tai viestintätapaan. Tässä laissa tarkoitettu ketjukirje voisi olla 
perinteinen kirje taikka esimerkiksi sähköpostitse tai matkapuhelimella 
lähetetty viesti.</p>
<p class="LLKappalejako">Ketjukirjeen tavoin toimeenpannut rahankeräykset 
ovat perinteisessä toimeenpanomuodossaan olleet sellaisia, joissa kirjeitse 
lähetetään viesti ja rahaa vastaanottajille. Tuotto- tai ansaintaodotus 
perustuu lähtökohtaisesti siihen, että myöhemmin kyseiseen toimintoon 
liittyvät lähettävät pyydetyn määrän kirjeitä ja rahaa, jolloin aikaisemmin 
toimintoon liittyneet saavat tuloja myöhemmin liittyvien maksamista 
maksuista. Nämä maksut on usein nimetty erilaisiksi liittymis-, osanotto- 
tai aloitusmaksuiksi. Tyypillistä näille maksuille on, että niiden maksaminen 
ei oikeuta maksajaa saamaan mitään konkreettista tuotetta tai palvelua 
itselleen maksetun rahasuorituksen vastikkeeksi. </p>
<p class="LLKappalejako">Teknisesti kehittyneemmässä muodossaan ketjukirjeitä 
lähetetään sähköpostitse tai internetin välityksellä. Sähköisiin viesteihin 
on mahdollista liittää kuvia ja muuta materiaalia, joka lisää näiden 
toimintojen houkuttelevuutta. Tekninen kehitys lisää näiden toimintojen 
kiinnostavuutta ja edistää niiden sekoittumista muuhun varainhankintaan 
ja esimerkiksi arpajaisiin. </p>
<p class="LLKappalejako">Ehdotetun lain 4 §:n 5 kohdassa ehdotetaan 
määriteltäväksi pyramidipeli. Pyramidipelin määrittely on tarpeen 9 
§:n 3 kohdassa kielletyn rahankeräyksen toimeenpanotavan vuoksi. Pyramidipelillä 
ei tarkoiteta arpajaislaissa tarkoitettuja arpajaisia eikä ehdotetussa 
laissa määritelty termi viittaa kokonaan tai osittain sattumaan perustuviin 
arvontatoimintoihin tai ansaintamahdollisuuksien perustumiseen kokonaan 
tai osittain sattumaan. </p>
<p class="LLKappalejako">Pyramidipelin käsitettä käytetään tässä merkityksessä 
yleisesti pohjoismaisessa lainsäädännössä kuvaamaan kiellettyä ja rangaistavaa 
toiminnan muotoa.</p>
<p class="LLKappalejako">Pyramidipeleissä tarjotaan toimintoon liittyneille 
ansaintamahdollisuuksia kokonaan vastikkeetta myöhemmin liittyvien osallistumis- 
tai muista maksuista.</p>
<p class="LLKappalejako">Pyramidipeleiksi määritellyt toiminnot tulee 
erottaa luvallisista tavoista markkinoida tuotteita. Esimerkiksi kirjakerhojen 
markkinoinnissa uuden jäsenen hankkineelle saatetaan antaa lahjaesine. 
Tällainen toiminta on sallittua, koska tämä etu annetaan kertaluonteisesti 
jälkikäteisenä vastikkeena uuden jäsenen hankkimisesta.</p>
<p class="LLKappalejako">Pyramidipeli pyritään usein kuvaamaan sellaiseksi, 
että viestin vastaanottajalle jää käsitys, että kyse on kaupankäynnistä 
taikka sijoitus- tai vakuutustoiminnasta. Tällaisessa toiminnassa käytetään 
hyvin suuria tuottoja lupaavia mainoksia ja sijoitustoimintaan normaalisti 
kuuluvat riskit jätetään usein kokonaan mainitsematta. Kyse on usein 
niin sanotuilla virtuaaliosakkeilla tehtävästä kaupasta, jolloin näiden 
osakkeiden arvon määritys ei perustu missään pörssissä tapahtuvaan arvonmääritykseen, 
vaan laskennalliseen arvonmääritykseen. Usein näille virtuaaliosakkeille 
luvataan huomattavan suuri tuotto eikä osakekauppaan luontaisesti liittyvää 
arvon vaihtelua myös alaspäin mainita toiminnan markkinoinnissa lainkaan.</p>
<p class="LLKappalejako">Erilaisten tuotteiden, tavaroiden tai palveluiden 
markkinointia voidaan harjoittaa luvallisesti siten, että markkinointi 
on järjestetty ketjun muodossa. Tällöin olennaista on, että tuotteiden 
tai palveluiden kauppa on todellista ja myyjien tulot kertyvät tuotteiden 
tai palvelujen kaupasta bonusten tai selkeästi määritellyn tuotto-osuuden 
muodossa, eikä mahdollinen tuotto perustu yksinomaan uusien jäsenten 
tai osallistujien liittymismaksuihin.</p>
<p class="LLKappalejako">Kaupankäynnille ominaisten suorituksen ja vastasuorituksen 
tulee kohdata ajallisesti, määrällisesti ja laadullisesti oikeasuhteisina. 
Käytännössä pyramidipelin muodossa tapahtuvassa toiminnassa pyritään 
toiminta kuvaamaan sellaiseksi, että siihen osallistuva saa vastikkeen. 
Vastikkeeksi kuvataan esimerkiksi mahdollisuus saada myöhemmin joitakin 
taloudellisia etuja. Tyypillistä näille luvatuille eduille on, että 
ne on mahdollista saada huomattavan pitkän ajan kuluttua ja niiden saaminen 
on riippuvainen henkilön jälkeen liittyvien henkilöiden maksusuorituksista.</p>
<p class="LLKappalejako"><span class="LLLihavointi--Char">5 §.</span> <span class="LLKursivointi--Char">Luvanvaraisuus</span>. 
Voimassa olevan rahankeräyslain 3 §:n 1 momentin mukaan rahankeräyksen 
toimeenpanemiseen on saatava rahankeräyslupa.</p>
<p class="LLKappalejako">Ehdotetunkin lain 5 §:n 1 momentin mukaan rahankeräys 
olisi mahdollista toimeenpanna vain lupaviranomaisen antamalla rahankeräysluvalla. </p>
<p class="LLKappalejako">Rahankeräyslakiin ei ehdoteta sisällytettäväksi 
erillisiä lupamenettelyä koskevia säännöksiä. Rahankeräyksiä koskevaan 
lupamenettelyyn sovellettaisiin hallintolakia (434/2003). Rahankeräysluvalla 
tai luvan ehdoilla ei olisi hallintolain 4 §:ssä tarkoitettuja vaikutuksia, 
joten asianosaispiiriä laajempaa kuulemismenettelyä ei edellytetä. </p>
<p class="LLKappalejako">Ehdotetun lain 5 §:n 2 momentin mukaan lupaa 
ei tarvittaisi päiväkodin ryhmän, koululuokan tai vakiintuneen opinto- 
tai harrasteryhmän suorittamaan rahankeräykseen, jos keräyksen toimeenpanoon 
liittyvistä tehtävistä vastaa täysivaltainen henkilö. Tällä tavoin kerätyt 
varat olisi mahdollista käyttää opiskelun tai harrastustoiminnan edistämiseen. 
Rahaa olisi kuitenkin mahdollista kerätä vain rajoitetusti siten, että 
rahankeräys tulisi toimeenpanna ryhmän itsensä, päiväkodin tai koulun 
taikka muiden tahojen järjestämissä tilaisuuksissa. Rahaa ei olisi mahdollista 
kerätä muilla tavoin, esimerkiksi ovelta—ovelle -keräyksin tai lehti-ilmoituksin. </p>
<p class="LLKappalejako">Koululuokalla tarkoitettaisiin kaikkia opintomuotoja, 
joissa opetus tapahtuu kouluopetukseen rinnastettavalla tavalla. Tarkoituksenmukaista 
on tulkita myös esikoululuokka koululuokaksi, koska muussa tapauksessa 
esikoululuokka jäisi päiväkodin ryhmän ja koululuokan väliinputoajaksi. 
Vakiintuneella opinto- tai harrastusryhmällä tarkoitettaisiin toimintaa, 
jota on harjoitettu säännöllisesti jo jonkin aikaa. Vakiintuneen opinto- 
tai harrastusryhmän toiminnan ei tarvitsisi olla rekisteröidyn yhdistyksen 
muodossa toimeenpantua. Toiminta ei luonnollisestikaan saisi olla hyvän 
tavan tai lakien vastaista. </p>
<p class="LLKappalejako">Edellytyksenä olisi kuitenkin, että toimeenpantavalla 
rahankeräyksellä tulisi aina olla nimetty, täysivaltainen vastuuhenkilö. 
Nimetty vastuuhenkilö olisi ensisijaisessa vastuussa rahankeräyksen 
toimeenpanosta.&nbsp; </p>
<p class="LLKappalejako">Edellä tarkoitettujen keräysten tuotto tulisi 
jo lain säännöksen nojalla käyttää yksinomaan ja kokonaisuudessaan päiväkodin 
ryhmän, koululuokan tai opinto- tai harrastusryhmän opiskeluun tai harrastustoimintaan. 
Opiskeluun rinnastettaisiin myös opintomatkat ja kerätyillä varoilla 
olisi mahdollista ostaa harrastusvälineitä. Tuottoa ei saataisi käyttää 
esimerkiksi suppean henkilöjoukon henkilökohtaisen varallisuuden lisäämiseen. </p>
<p class="LLKappalejako">Arpajaislain 27 §:n 2 momentin vastaavanlainen 
säännös mahdollistaa pienarpajaisten toimeenpanemisen ilman arpajaislupaa.</p>
<p class="LLKappalejako">Voimassa olevan rahankeräyslain 3 §:n 2 momentin 
mukaan rahankeräyslupaa ei tarvita yleisen kokouksen järjestäjän kokoukseen 
osallistuvien keskuudessa suorittamaan keräykseen. </p>
<p class="LLKappalejako">Ehdotetun lain 5 §:n 3 momentin mukaan rahankeräyslupaa 
ei tarvittaisi kokoontumislain (530/1999) tarkoitetun yleisen kokouksen 
järjestäjän kokoukseen osallistuvien keskuudessa suorittamaan rahankeräykseen 
silloin, kun kokous järjestetään sisätiloissa. </p>
<p class="LLKappalejako">Voimassa olevan rahankeräyslain säätämisen 
aikaan oli voimassa laki yleisistä kokouksista (6/1907). Laki yleisistä 
kokouksista ei sisältänyt erillistä yleisen kokouksen määritelmää. Laki 
oli alun perin tarkoitettu sovellettavaksi lähinnä sellaisiin yleisölle 
avoimiin kokouksiin, joissa keskustellaan ja tehdään päätöksiä. Lain 
piiriin kuuluivat sekä ulkona että sisätiloissa järjestettävät kokoukset. </p>
<p class="LLKappalejako">Kyseisen lain on korvannut kokoontumislaki. 
Kokoontumislain 2 §:n 2 momentin mukaan yleisellä kokouksella tarkoitetaan 
mielenosoitusta tai muuta kokoontumisvapauden käyttämiseksi järjestettyä 
tilaisuutta, johon muutkin kuin nimenomaisesti kutsutut voivat osallistua 
tai jota he voivat seurata. Yleisenä kokouksena ei tuon lainkohdan mukaan 
kuitenkaan pidetä sellaista mielenosoitusta, joka on tarkoitettu ainoastaan 
yksittäisten henkilöiden mielipiteen ilmaisemista varten.</p>
<p class="LLKappalejako">Yleinen kokous voidaan järjestää myös ulkona 
muun muassa yleisellä torilla, aukiolla ja katualueella. Rahankeräyksen 
toteuttaminen näissä yhteydessä ilman, että keräykseen olisi asianmukainen 
lupa, ei voida pitää tarkoituksenmukaisena, koska se avaisi mahdollisuuden 
väärinkäytöksiin. Tämän vuoksi ehdotetaan, että yleisen kokouksen yhteydessä 
saisi sen järjestäjä toimeenpanna rahankeräyksen kokoukseen osallistujien 
keskuudessa ilman viranomaisen lupaa silloin, kun yleinen kokous järjestetään 
sisätiloissa. Asialliselta sisällöltään ehdotettu säännös vastaisi voimassa 
olevan rahankeräyslain 3 §:n 2 momentin säännöstä. Edellä mainittua 
säännöstä ei ole muutettu kokoontumislain voimaantulon yhteydessä, jolloin 
sen sisältö on laajentunut alkuperäisestä tarkoituksesta.</p>
<p class="LLKappalejako">Koska edellä tarkoitettujen rahankeräysten 
toimeenpaneminen ei edellyttäisi rahankeräyslupaa, ei keräyksistä tarvitsisi 
myöskään tehdä 22 §:n mukaisesti tilitystä. </p>
<p class="LLKappalejako">Se, että päiväkodin ryhmä, koululuokka tai 
opinto- tai harrastusryhmä toimeenpanisi rahankeräyksen muuhun tarkoitukseen 
kuin opiskelun tai harrastustoiminnan edistämiseen, ehdotetaan säädettäväksi 
rikoslain 17 luvun 16 b §:n 1 kohdassa rahankeräysrikoksena rangaistavaksi. </p>
<p class="LLKappalejako"><span class="LLLihavointi--Char">6 §.</span> <span class="LLKursivointi--Char">Keräystarkoitus</span>. 
Voimassa olevan rahankeräyslain mukaan rahankeräys saadaan toimeenpanna 
varojen hankkimiseksi sosiaalista, sivistyksellistä tai aatteellista 
tarkoitusta taikka yleistä kansalaistoimintaa varten. </p>
<p class="LLKappalejako">Ehdotetun lain 6 §:n 1 momentin mukaan rahankeräys 
olisi mahdollista toimeenpanna varojen hankkimiseksi yleishyödylliseen 
toimintaan.</p>
<p class="LLKappalejako">Voimassa olevan rahankeräyslain 4 §:n 2 momentin 
mukaan rahankeräyslupa voidaan antaa silloin, kun keräys on yleisen 
edun kannalta tarkoituksenmukainen. Tämän ja yleishyödyllisen keräystarkoituksen 
vaatimuksen on katsottu estävän luvan antamisen rahankeräykseen yksittäisen 
henkilön taikka perheen auttamiseksi. Tätä on pidetty käytännössä kohtuuttomana 
säännöksenä tilanteessa, jossa joku henkilö tai perhe on joutunut onnettomuuden 
tai muun vastaavan tapahtuman taikka asiantilan vuoksi tilanteeseen, 
jossa toimeentulo on hyvin vaikeaa tai jopa mahdotonta ilman ulkopuolista 
apua. </p>
<p class="LLKappalejako">Ehdotetun lain 6 §:n 2 momentin 1 kohdan mukaan 
yleishyödyllisyyden vaatimuksesta poikettaisiin tilanteissa, joissa 
rahankeräys toimeenpannaan varojen hankkimiseksi yksittäisen henkilön 
tai perheen auttamiseksi taloudellisissa vaikeuksissa. Yksittäistä henkilöä 
tai perhettä olisi mahdollista auttaa toimeenpanemalla rahankeräys taloudellista 
apua vaativassa tilanteessa naapuriapua laajemminkin. Tällainen tilanne 
olisi esimerkiksi onnettomuus, sairaus tai muu taloudellisia vaikeuksia 
aiheuttava tapahtuma, ilmiö tai olosuhde. </p>
<p class="LLKappalejako">Ehdotetussa rahankeräyslaissa halutaan jättää 
avoimeksi se, mihin kaikkiin tarkoituksiin yksityisen henkilön tai perheen 
hyväksi toimeenpantavan rahankeräyksen saisi järjestää. Rahankeräyksen 
saisi toimeenpanna hyvinkin erilaisissa taloudellisiin vaikeuksiin joutuneiden 
henkilöiden tilanteissa. Toimeenpantavalle rahankeräykselle ei asetettaisi 
rajoja, joita toimeenpantava rahankeräyksen tuotto ei saisi ylittää. 
Keräys- ja käyttösuunnitelmasta olisi kuitenkin selkeästi käytävä ilmi 
keräystavoite. Tavoitteen saavuttaminen kesken keräystä olisi sellainen 
olosuhteiden olennainen muutos, josta olisi ilmoitettava lupaviranomaiselle. 
Tällainen olosuhteiden muutos saattaisi johtaa keräysluvan peruuttamiseen 
ja estää siten keräyksen jatkamisen. </p>
<p class="LLKappalejako">Toimeenpantavan rahankeräyksen kohde vastaisi 
itse keräyksen tuottojen mahdollisesti aiheuttamista veroseuraamuksista. 
Niin sanottua rikastumiskieltoa ei ole tarpeen kirjata ehdotettuun rahankeräyslakiin. 
On oletettavaa, että suurin osa yksittäisen henkilön ja perheen hyväksi 
toimeenpantavista rahankeräyksistä jäisi keräystuotoiltaan vähäisiksi 
ja näitä keräyksiä toimeenpantaisiin suhteellisen vähän. Jo olemassa 
olevat avustuskanavat, vakuutusturva ja muut sosiaaliset turvaverkot 
kattavat suuren osan näistä tilanteista.</p>
<p class="LLKappalejako">Suomessa on olemassa tehokkaita järjestelmiä, 
jolla autetaan vastaavanlaisissa tilanteissa yksittäisiä henkilöitä 
ja perheitä. Esimerkiksi Suomen Punaisella Ristillä (SPR) on noin 600 
paikallisosastoa, jotka kaikki myös toimeenpanevat rahankeräyksiä. SPR 
tarjoaa myös oma-aloitteisesti apuaan eri muodoissa esimerkiksi onnettomuuksien 
yhteydessä vaikeuksiin joutuneille henkilöille ja perheille. </p>
<p class="LLKappalejako">On kuitenkin katsottu tarkoituksenmukaiseksi 
mahdollistaa tämän jo toimivan järjestelmän ja julkisen vallan avustusjärjestelmien 
rinnalla kansalaisten omaehtoinen avustustoiminta. Sen avulla olisi 
mahdollisuus reagoida nopeasti yksittäisen henkilön tai perheen taloudellisiin 
vaikeuksiin. </p>
<p class="LLKappalejako">Lupaa edellyttävä rahankeräys yksittäisen henkilön 
tai perheen auttamiseksi olisi mahdollista toimeenpanna yhden kihlakunnan 
alueella kuuden kuukauden aikana. Rahankeräys aloitettaisiin yleensä 
viipymättä sellaisen tapahtuman jälkeen, joka aiheuttaa yksittäiselle 
henkilölle tai perheelle tilanteen, jossa taloudellinen apu on tarpeen. </p>
<p class="LLKappalejako">Yksittäisen henkilön tai perheen auttamiseksi 
toimeenpantava rahankeräys olisi mahdollinen esimerkiksi silloin, kun 
asumiseen käytetty talo irtaimistoineen tuhoutuu tulipalossa. Vastaavasti 
orvoiksi jääneiden lasten opiskelua on haluttu tukea esimerkiksi perheen 
vanhempien kuoltua liikenneonnettomuudessa. Näille tilanteille on tyypillistä, 
että apua halutaan antaa yhteiskunnan perusturvaa nopeammin ja laajemmin 
sekä mahdollisesti tiettyyn tarkoitukseen.</p>
<p class="LLKappalejako">Esimerkkinä tilanteesta, jossa halutaan auttaa 
laajemmin, on se, että vanhempansa menettäneille lapsille kerätään koulutusta 
varten varoja. Valitun koulutuksen kustannukset saattavat kohota huomattavan 
korkealle ja yhteiskunnan lakisääteinen opintotuki ei riitä niiden kattamiseen 
siinä laajuudessa kuin esimerkiksi lasten sukulaiset tai lähipiiri haluavat.</p>
<p class="LLKappalejako">Taloudelliset vaikeudet voivat johtua myös 
sairaudesta, vahingosta tai muusta olosuhteiden olennaisesta muutoksesta. 
Rahavaroja voitaisiin tarvita esimerkiksi sairaanhoitoon, terapiaan, 
hoitoon liittyvään virkistystoimintaan sekä asumiseen ja muihin välttämättömiin 
elinkustannuksiin. Rahankeräyksellä saaduilla varoilla voitaisiin avustaa 
henkilöä tai perhettä tilanteessa, jossa lakisääteisen avustuksen käsittely 
on vielä kesken ja taloudellista apua on tarve saada nopeasti. Toimeenpantu 
rahankeräys nopeuttaisi avun saamista asian ollessa vielä selvitettävänä 
esimerkiksi vakuutusyhtiössä. </p>
<p class="LLKappalejako">Ehdotetun lain 6 §:n 2 momentin 2 kohdan mukaan 
poikkeuksena yleishyödyllisyyden vaatimuksesta olisi myös se, että rahankeräys 
olisi mahdollista toimeenpanna varojen hankkimiseksi päiväkodin ryhmän, 
koululuokan tai vakiintuneen opinto- tai harrasteryhmän opiskelun tai 
harrastustoiminnan edistämiseksi. Kerättyjä varoja olisi mahdollista 
kerätä erilaisen harrastustoiminnan tai opiskelua tukevan toiminnan 
tukemiseen. Päiväkotien ryhmät ja koululuokat järjestävät erilaisia 
opinto- ja harrasteretkiä. Koululuokat järjestävät luokkaretkiä ja leirikouluja.&nbsp; 
Opinto- ja harrasteryhmät järjestävät esimerkiksi tutustumiskäyntejä 
harrastustapahtumiin ja aiheeseen liittyviä matkoja.</p>
<p class="LLKappalejako">Vakiintuneella opinto- ja harrastusryhmällä 
tarkoitettaisiin esimerkiksi kansalais- ja työväenopistojen opintoryhmiä 
ja erilaisissa ammattioppilaitoksissa opiskelevien vuosikursseja. Edellä 
mainittuihin rinnastettaisiin myös erilaisten oppilaitosten kurssimuotoiset 
ryhmät ja täydennyskoulutusryhmät riippumatta siitä, mikä taho tai koulutusaste 
kursseja järjestää</p>
<p class="LLKappalejako">Päiväkotien lapset, koululuokkien oppilaat 
ja joissain tapauksissa myös opinto- ja harrasteryhmien jäsenet ovat 
alaikäisiä ja siten vajaavaltaisia. He eivät voi näin ollen vastata 
taloudellisista sitoumuksista. Rahankeräysten yleisen luotettavuuden 
varmistamiseksi näissä tilanteissa tulee rahankeräyksen toimeenpanosta 
vastata täysivaltaisen henkilön, joka on nimetty ennen rahankeräyksen 
aloittamista.</p>
<p class="LLKappalejako">Koska ehdotetun lain 6 §:n 2 momentin 1 ja 
2 kohdissa mainitut poikkeukset ovat olennainen poikkeus ehdotetun lain 
yleisestä linjasta, ei lainkohtia tule tulkita laventavasti.</p>
<p class="LLKappalejako"><span class="LLLihavointi--Char">7 §.</span> <span class="LLKursivointi--Char">Luvan 
saaja. </span>Voimassa olevan rahankeräyslain 4 §:n mukaan rahankeräyslupa 
voidaan antaa ainoastaan kotimaiselle rekisteröidylle yhdistykselle 
tai muulle yhteisölle taikka itsenäiselle säätiölle, jolla on yksinomaan 
sosiaalinen, sivistyksellinen tai muu aatteellinen tarkoitus. Vastaava 
säännös ehdotetaan sisällytettäväksi lakiesityksen 7 §:ään hiukan tarkistettuna. </p>
<p class="LLKappalejako">Rekisteröidyllä yhteisöllä tarkoitettaisiin 
ennen kaikkea yhdistyslain 6 §:ssä säädetyllä tavalla rekisteröityä 
yhdistystä. Itsenäisellä säätiöllä tarkoitettaisiin säätiölain (109/1930) 
1 luvussa säädetyllä tavalla perustettua säätiötä. Tässä laissa tarkoitettu 
rekisteröity yhteisö olisi myös puoluelain (10/1969) 1 §:ssä tarkoitettu 
puoluerekisteriin merkitty puolue.</p>
<p class="LLKappalejako">Rahankeräystoiminnan erityisluonne edellyttää 
toiminnan tehokasta valvontaa ja tehokkaan valvonnan mahdollistamiseksi 
vaadittaisiin, että hakijatahon tulee olla Suomessa rekisteröity yhteisö 
tai säätiö. Yhteisön ja säätiön toiminnan tarkoituksen tulisi olla 4 
§:n 1 kohdassa määritelty yleishyödyllinen toiminta.</p>
<p class="LLKappalejako">Ehdotetun lain 7 §:n 2 momentin mukaan lupa 
rahankeräyksen toimeenpanemiseen voitaisiin antaa Suomessa toimivalle 
rekisteröimättömälle yhteisölle, jos rekisteröimättömyys johtuu siitä, 
että kyseisen yhteisön asemasta on säädetty Suomen lainsäädännössä tai 
rekisteröimättömyys johtuu yhteisön toiminnan tilapäisestä luonteesta. 
Lakisääteinen yhteisö olisi esimerkiksi Suomen Punainen Risti (Laki 
Suomen Punaisesta Rististä 238/2000). Tilapäisiä yhteisöjä olisivat 
esimerkiksi kunnallis- tai eduskuntavaaleja varten perustetut vaalirenkaat 
ja tukiyhdistykset. Vaalirenkaan toiminta on lyhytkestoista ja tilapäistä 
luonteeltaan. Rahankeräys ajoittuukin pääsääntöisesti lyhyelle ajanjaksolle 
juuri ennen vaaleja ja keräystoiminta loppuu viimeistään vaalipäivänä. 
Tilapäisluonteinen yhteisö voisi olla myös esimerkiksi onnettomuustilanteen 
jälkeen uhrin lähipiirissä syntynyt avustusrengas. Yksittäinen luonnollinen 
henkilö ei voisi saada näissäkään tilanteissa yksinään rahankeräyslupaa. </p>
<p class="LLKappalejako">Rekisteröidyn yhdistyksen pysyvät rekisteröimättömät 
alajaostot tai vastaavat eivät sitä vastoin olisi säännöksen tarkoittamia 
yhteisöjä, vaan niiden toimeenpanemat rahankeräykset tulisi toteuttaa 
emoyhdistyksen hakemalla rahankeräysluvalla ja emoyhdistyksen vastatessa 
rahankeräyslaissa asetetuista velvoitteista.</p>
<p class="LLKappalejako">Kilpailun vääristymistä pyritään estämään ehdottamalla, 
että nykyiseen tapaan edellytettäisiin rahankeräysluvan saajan toiminnan 
olevan yksinomaan yleishyödyllistä. Rahankeräyksillä saatuja varoja 
saatettaisiin tämän vaatimuksen puuttuessa käyttää lähellä liiketoimintaa 
oleviin tarkoituksiin ja tämä voisi vääristää kilpailua, jos samalla 
toimialalla toimii myös tahoja, jotka eivät voi saada rahankeräyslupaa 
ja sitä kautta tuloja.</p>
<p class="LLKappalejako">Voimassa olevan rahankeräyslain 4 §:n mukaan 
rahankeräyslupa voidaan antaa ainoastaan kotimaiselle rekisteröidylle 
yhdistykselle tai muulle yhteisölle taikka itsenäiselle säätiölle, jolla 
on yksinomaan sosiaalinen, sivistyksellinen tai muu aatteellinen tarkoitus. 
Tämän määrittelyn nojalla on katsottu, että valtio ja kunta eivät voi 
olla rahankeräysluvan saajia. Kunnan osalta asia on ratkaistu korkeimman 
hallinto-oikeuden päätöksellä vuonna 1984. Korkein hallinto-oikeus katsoi, 
että kunta ei ollut rahankeräyslain 4 §:ssä tarkoitettu yhteisö, jolla 
on yksinomaan aatteellinen tarkoitus. Kirkollisten tahojen ja korkeakoulujen 
asema on ollut tältä osin tulkinnanvarainen. Säännöstä on tulkittu käytännössä 
siten, että myöskään evankelisluterilaisen kirkko ja ortodoksisen kirkkokunta 
sekä niiden seurakunnat ja seurakuntayhtymät eivät ole voineet saada 
rahankeräyslupaa.</p>
<p class="LLKappalejako">Ehdotetun lain 7 §:n 3 momentin mukaan rahankeräyslupaa 
eivät voisi saada valtio, kunta, kuntayhtymä taikka evankelisluterilainen 
kirkko tai ortodoksinen kirkkokunta taikka niiden seurakunta tai seurakuntayhtymä.</p>
<p class="LLKappalejako">Tuloverolain 22 §:ssä on määritelty yleishyödyllinen 
yhteisö kyseisen lain näkökulmasta. Yhteisö on yleishyödyllinen, jos 
1) se toimii yksinomaan ja välittömästi yleiseksi hyväksi aineellisessa, 
henkisessä, siveellisessä tai yhteiskunnallisessa mielessä, 2) sen toiminta 
ei kohdistu vain rajoitettuihin henkilöpiireihin ja 3) se ei tuota toiminnallaan 
taloudellista etua osinkoina, voitto-osuutena tai kohtuullista suurempana 
palkkana tai muuna hyvityksenä. Yleishyödyllinen yhteisö on lain 23 
§:n mukaan vapautettu tuloverosta. </p>
<p class="LLKappalejako">Tuloverolain määritelmä voidaan ottaa yhteisön 
tai säätiön yleishyödyllisyyden arviointiperusteeksi myös rahankeräysten 
yhteydessä. Verotuksellisen ja rahankeräyksiin liittyvän sääntelyn erilainen 
tarkoitus on kuitenkin otettava huomioon.</p>
<p class="LLKappalejako">Yhteisön tai säätiön sääntöjen lisäksi arviointiin 
vaikuttaa se, miten yhteisö tosiasiassa toimii. Vaikka yhteisö ei olisikaan 
kaikilta osin vapautettu tuloverosta, se voisi olla oikeutettu rahankeräysten 
toimeenpanemiseen, jos sen toiminnan tuotot käytettäisiin yksinomaan 
yleishyödyllisen tarkoituksen edistämiseen.</p>
<p class="LLKappalejako">Yhteisö tai säätiö ei olisi ehdotuksen tarkoittamalla 
tavalla yleishyödyllinen, jos sen tarkoituksena on tuottaa sen toimintaan 
osallisille taloudellista etua. Yhteisö ei voisi jakaa osinkoa tai muita 
rahanarvoisia etuuksia omistajilleen tai jäsenilleen. </p>
<p class="LLKappalejako"><span class="LLLihavointi--Char">8 §.</span><span
 class="LLKappalejako--Char" style=" font-weight: bold;"> </span><span class="LLKursivointi--Char">Rahankeräyksen 
toimeenpanoaika.</span><span class="LLNormaaliKirjasin--Char"> Voimassa 
olevan rahankeräyslain 5 §:n 2 momentin mukaan rahankeräyslupa annetaan 
enintään vuoden määräajaksi. Rahankeräyksen toimeenpanon määräaikaa 
ei saa jatkaa. </span></p>
<p class="LLKappalejako">Joissakin tapauksissa vuoden määräaika on osoittautunut 
keräystarkoitus ja toiminnan vakiintuneisuus huomioon ottaen liian lyhyeksi.</p>
<p class="LLKappalejako">Lain 8 §:n 1 momentissa ehdotetaan rahankeräysluvan 
enimmäisvoimassaoloaikaa pidennettäväksi yhdestä vuodesta kahteen vuoteen. </p>
<p class="LLKappalejako">Kahden vuoden määräaikaa voidaan pitää perusteltuna 
ja tarkoituksenmukaisena, jos rahaa keräävä taho on vakiintuneesti järjestänyt 
keräyksiä, eikä keräyksissä tai niistä tehdyissä tilityksissä ole ollut 
huomauttamista ja pitempi keräysaika on keräyksen luonteesta johtuen 
tarkoituksenmukainen. </p>
<p class="LLKappalejako">Rahankeräyksen tarkoitus ja kerättävien varojen 
kertymä vaikuttavat rahankeräysten toimeenpanoaikaan ja keräyslupa tulisi 
antaa enintään keräys- ja käyttösuunnitelmassa yksilöidyksi ajaksi.</p>
<p class="LLKappalejako">Ehdotetun lain 8 §:n 2 momentin mukaan yksittäisen 
henkilön tai perheen auttamiseksi olisi mahdollista toimeenpanna rahankeräys 
enintään kuuden kuukauden aikana. Näissä tapauksissa toimeenpantavan 
rahankeräyksen tarkoituksena on auttaa onnettomuuden uhria tai muihin 
vaikeuksiin joutunutta henkilöä tai perhettä. </p>
<p class="LLKappalejako">Muita rahankeräyksiä lyhyempi rahankeräyksen 
toimeenpanoaika olisi tarkoituksenmukainen, koska välitön rahallisen 
avun tarve tulee katettua nopeasti ja yleensä välittömästi onnettomuuden 
tai muun laissa tarkoitetun tilanteen tapahduttua tai ilmettyä. Ihmisten 
lahjoitushalu myös vähenee nopeasti ajan kuluessa ja yhteiskunnan turvaverkot 
kattavat avun tarpeen pidemmällä ajanjaksolla.</p>
<p class="LLKappalejako">Ehdotetun lain 8 §:n 3 momentissa ehdotetaan 
säädettäväksi voimassa olevan rahankeräyslain säännöstä vastaavasti, 
että rahankeräysluvassa määriteltyä rahankeräyksen toimeenpanoaikaa 
ei ole mahdollista jatkaa.</p>
<p class="LLKappalejako">Rahankeräyslupien määräaikaisuutta puoltaa 
se seikka, että lupa- ja valvontaviranomainen voi tarkistaa uutta lupaa 
hakevan yhteisön toiminnan lainmukaisuuden ja sen, täyttääkö luvan hakijan 
toiminta edelleen luvan myöntämisen edellytykset. Määräaikainen rahankeräyslupa 
on tarkoituksenmukainen myös siksi, että keräyksiin liittyy yleensä 
tiettyjä teemoja, jolloin rahankeräyslupa on tarkoituksenmukaista myöntää 
sen pituiseksi ajaksi kuin kyseinen kampanja tai teema jatkuu.</p>
<p class="LLKappalejako"><span class="LLLihavointi--Char">9 §.</span> <span class="LLKursivointi--Char">Rahankeräyksen 
kielletyt toimeenpanotavat.</span> Voimassa olevan rahankeräyslain 2 
§:n 2 momentin mukaan rahankeräyksen yhteydessä ei saa järjestää arvontaa, 
kilpailua tai muuta sellaista toimintaa, jossa luvataan sattumaan perustuva 
voitto. Pykälän 3 momentin mukaan rahankeräystä ei saa toimeenpanna 
myöskään ketjukirjeiden avulla tai siihen verrattavalla tavalla siten, 
että osallistuvalle luvataan osa rahoista tai muu taloudellinen etu. 
Myös ketjukirjeiden avulla tai siihen verrattavalla tavalla toimeenpantuun 
keräykseen osallistuminen ja sen muunlainen edistäminen on kielletty.</p>
<p class="LLKappalejako">Rahankeräyslain 9 §:n 1 kohdassa ehdotetaan 
säädettäväksi nykyiseen tapaan kielletyksi järjestää rahankeräyksen 
yhteydessä arpajaiset tai muu toiminto, jossa toimintaan osallistuvalle 
luvataan kokonaan tai osittain sattumaan perustuva voitto. </p>
<p class="LLKappalejako">Arpajaislaissa säädetään arpajaisten toimeenpanosta 
sekä toimeenpanon valvonnasta, arpajaisten tuottojen tilittämisestä 
ja käyttötarkoituksista sekä tuottojen käytön valvonnasta. Rahankeräyksen 
toimeenpanevalla yhteisöllä ja säätiöllä voi olla lupa myös esimerkiksi 
tavara-arpajaisten toimeenpanoon. Tämä on kuitenkin erilliseen arpajaislupaan 
perustuvaa toimintaa. </p>
<p class="LLKappalejako">Yhteisön ja säätiön tulee pitää erillään toisistaan 
arpajaisilla ja rahankeräyksillä hankitut varat, koska niihin kumpaankin 
liittyy muun muassa erillinen ja toisistaan poikkeava tilitysmenettely 
ja verokohtelu. Esimerkiksi tavara-arpajaisia koskee arpajaislain 26 
§:n 1 momentin 3 kohdan vaatimus siitä, että voittojen yhteenlasketun 
arvon tulee vastata vähintään 35 prosenttia arpojen yhteenlasketusta 
myyntihinnasta. </p>
<p class="LLKappalejako">Lain 9 §:n 2 kohdassa ehdotetaan säädettäväksi 
kielletyksi toimeenpanna rahankeräys ketjukirjeen avulla tai muulla 
siihen verrattavalla tavalla. Ketjukirjeeseen rinnastetaan myös sähköisesti 
lähetetty viesti. Ketjukirje määriteltäisiin ehdotetun lain 4 §:n 4 
kohdassa.</p>
<p class="LLKappalejako">Lain 9 §:n 3 kohdassa ehdotetaan säädettäväksi 
kielletyksi rahankeräyksen järjestäminen pyramidipelin muodossa. Pyramidipeli 
rinnastuu luonteeltaan ketjukirjeeseen. Pyramidipeli määriteltäisiin 
ehdotetun lain 4 §:n 5 kohdassa.</p>
<p class="LLKappalejako">Lain 9 §:n 4 kohdassa ehdotetaan säädettäväksi 
kielletyksi järjestää rahankeräys tavalla, jossa kaupankäynti tai yhdistyksen 
jäsenhankinta ja rahankeräys ovat ilmeisessä vaarassa sekoittua keskenään. 
Tämän säännöksen tavoitteena on rahankeräyksen nykyistä selkeämpi erottaminen 
muusta toiminnasta. Rahankeräykseen osallistuvan tulee tietää, mihin 
ja millä tavoin valvottuun toimintaan hän on osallistumassa. Siksi kiellettäisiin 
keräyksen kytkeminen arpajaisiin ja keräyksen järjestäminen tavalla, 
jossa kaupankäynti tai yhdistyksen jäsenhankinta ja rahankeräys ovat 
vaarassa sekoittua.&nbsp; </p>
<p class="LLKappalejako">Esimerkiksi saman puhelun aikana ei olisi yleensä 
sallittua toimeenpanna rahankeräystä ja myydä jotakin tuotetta. Saman 
puhelun aikana henkilön on vaikea erottaa useasta vaihtoehdosta, mihin 
ja millaiseen toimintaan häntä pyydetään osallistumaan.</p>
<p class="LLKappalejako">Yhdistyksen tai muun tahon internetsivuilla 
voisi sitä vastoin olla materiaalia esimerkiksi yhdistyksen kaikesta 
varainhankintatoiminnasta, kunhan eri varainhankintamuodot ovat selvästi 
toisistaan erotettavissa. </p>
<p class="LLKappalejako">Yhdistyksen varsinainen jäsenhankinta tulisi 
aina toimeenpanna siten, että se on selkeästi erotettavissa rahankeräyksestä. 
Yhdistyslain 10 §:n mukaan yhdistyksen jäsenenä voi olla yksityinen 
henkilö, yhteisö tai säätiö. Lain 11 §:n mukaan yhdistyksen hallituksen 
on pidettävä yhdistyksen jäsenistä luetteloa. </p>
<p class="LLKappalejako">Yhdistyksen kannatus-, kunnia- tai muun vastaavan 
jäsenyyden tulee perustua yhdistyksen sääntöihin. Jäsenmaksujen suuruus 
sekä jäsenen oikeudet ja velvollisuudet tulee määritellä yhdistyksen 
säännöissä ja yhdistyksen tulee päättää niistä säännöissä määritellyssä 
menettelyssä.&nbsp; Muussa tapauksessa kannatusjäsen ei saa vastiketta 
maksulleen ja kannatusjäsenten hankinnassa on kysymys luvanvaraisesta 
rahankeräyksestä.</p>
<p class="LLKappalejako">Yhdistyslakiin perustuvan jäsenhankinnan ja 
rahankeräyslain soveltamisalaan kuuluvaa&nbsp; kannatusjäsenten hankinnan 
välistä eroa on käsitelty myös 3 §:n perusteluissa.</p>
<p class="LLKappalejako">Rahankeräyksen toimeenpaneminen vastoin pykälässä 
säädettyjä kieltoja ja totuudenvastaisten tai harhaanjohtavien tietojen 
antaminen yleisöön vedottaessa ehdotetaan säädettäväksi rikoslain 17 
luvun 16 b §:n 2 ja 3 kohdassa rahankeräysrikoksena rangaistavaksi.</p>
<p class="LLKappalejako"><span class="LLLihavointi--Char">10 §</span>. <span class="LLKursivointi--Char">Lupahakemus.</span> 
Voimassa olevat säännökset lupahakemuksen ja luvan sisällöstä sisältyvät 
rahankeräysasetuksen 1 §:ään. Vastaavat säännökset ehdotetaan sisällytettäviksi 
uuteen rahankeräyslakiin. </p>
<p class="LLKappalejako">Rahankeräyslain 10 §:ssä ehdotetaan säädettäväksi 
niistä tiedoista, joiden tulee aina käydä ilmi lupahakemuksesta ja siihen 
liitetystä keräys- ja käyttösuunnitelmasta.</p>
<p class="LLKappalejako">Ehdotetun lain 10 §:n 1 momentin mukaan rahankeräyslupaa 
haettaisiin lupaviranomaiselta kirjallisesti. </p>
<p class="LLKappalejako">Lain 10 §:n 2 momentissa ehdotetaan säädettäväksi 
velvollisuudesta liittää lupahakemukseen yksityiskohtainen keräys- ja 
käyttösuunnitelma. Hakijan tulisi toimittaa lupaviranomaiselle yksityiskohtainen 
suunnitelma siitä, miten kerättyjä varoja on tarkoitus kerätä sekä miten 
ja milloin rahankeräyksellä saadut varat tullaan käyttämään. Yksityiskohtaisen 
keräys- ja käyttösuunnitelman avulla lupaviranomainen voisi arvioida 
keräystarkoituksen oikeellisuutta ja keräyksen tarkoituksenmukaisuutta 
(6 §, 12 §:n 1 momentin 1 ja 2 kohta sekä 13 §:n 1 momentin 1 kohta 
ja 2 momentin 1—4 kohta).</p>
<p class="LLKappalejako">Ehdotetun lain 10 §:n 3 momentin mukaan lupahakemuksesta 
tulisi käydä ilmi 1) luvan hakija, 2) keräystavat ja mahdollinen keräystunnus, 
3) eri keräystavoista aiheutuvat kustannukset, 4) selvitys mahdollisesta 
rahankeräyksen käytännön toimeenpanijasta, 5) mahdollisesti käytettävän 
rahankeräyksen käytännön toimeenpanijan käyttämisestä aiheutuvat kustannukset 
sekä 6) arvio eri keräystavoilla saatavien varojen määrästä.</p>
<p class="LLKappalejako">Valtioneuvoston asetuksella voitaisiin antaa 
tarkempia säännöksiä lupahakemuksen sisällöstä sekä lupahakemukseen 
liitettävästä keräys- ja käyttösuunnitelmasta (31 §:n 1 momentin 1 ja 
2 kohta). </p>
<p class="LLKappalejako">Sisäasiainministeriön asetuksella voitaisiin 
antaa tarkempia teknisluontoisia säännöksiä rahankeräysluvan hakemis- 
ja myöntämismenettelystä (31 §:n 2 momentti). </p>
<p class="LLKappalejako">Rahankeräyslupaan liitettävien selvitysten 
laajuus ja niiden yksityiskohtaisuus riippuisi siitä, kuinka suuresta 
ja laajasta keräyksestä on kyse. Myös rahankeräyksen toimeenpanijan 
aiempi toiminta rahankeräyksiä toimeenpantaessa voisi vaikuttaa vaadittavan 
selvityksen laajuuteen.</p>
<p class="LLKappalejako">Väärän tiedon antaminen hakemuksessa lupaviranomaiselle 
ja tietojen salaaminen ehdotetaan säädettäväksi rikoslain 17 luvun 16 
b §:n 4 kohdassa rahankeräysrikoksena rangaistavaksi. </p>
<p class="LLKappalejako"><span class="LLLihavointi--Char">11 §</span>. <span class="LLKursivointi--Char">Lupaviranomainen</span>. 
Voimassa olevan rahankeräyslain 5 §:n mukaan rahankeräysluvan yhtä kihlakuntaa 
laajemmalle alueelle antaa hakijan kotipaikan lääninhallitus. Yhden 
kihlakunnan alueella toimeenpantavaan rahankeräykseen rahankeräysluvan 
antaa hakijan kotipaikan kihlakunnan poliisilaitos. </p>
<p class="LLKappalejako">Ehdotetun lain 11 §:n 1 momentin mukaan yhden 
kihlakunnan alueella toimeenpantavien rahankeräysten osalta lupaviranomaisena 
toimisi edelleenkin kihlakunnan poliisilaitos. Lupaviranomaisena ei 
kuitenkaan toimisi nykyiseen tapaan hakijan kotipaikan kihlakunnan poliisilaitos, 
vaan rahankeräyksen toimeenpanopaikan kihlakunnan poliisilaitos, jolla 
on parhaat edellytykset valvoa rahankeräyksen toimeenpanon asianmukaisuutta. 
Rahankeräyksen toimeenpanopaikan kihlakunnan poliisilaitos tuntee parhaiten 
paikalliset olosuhteet ja voi näin ollen parhaiten arvioida haetun rahankeräysluvan 
myöntämisen tarkoituksenmukaisuutta. Se voisi tarvittaessa pyytää lausunnon 
hakijan kotipaikan kihlakunnan poliisilaitokselta.</p>
<p class="LLKappalejako">Ehdotetun lain 16 §:n 2 momentin mukaan yksittäisen 
henkilön tai perheen auttamiseksi toimeenpantavat rahankeräykset saataisiin 
toimeenpanna vain yhden kihlakunnan alueella. Näin ollen kihlakunnan 
poliisilaitos myöntäisi rahankeräysluvat niiden toimeenpanemiseen. Näissä 
tapauksissa luvan myöntäisi kuitenkin avustettavan tahon kotipaikan 
kihlakunnan poliisilaitos. Sillä olisi parhaat edellytykset varmistaa 
todellisen avun tarpeen olemassaolo.</p>
<p class="LLKappalejako">Lupaviranomaisen rooli sopisi poliisille siksi, 
että rahankeräysten valvontaa voidaan pitää osana poliisille kuuluvaa 
yleisen järjestyksen ja turvallisuuden ylläpitämistä sekä rikosten ennalta 
estämistä. </p>
<p class="LLKappalejako">Rahankeräysluvan myöntämistä harkittaessa tarvitaan 
poliisilla olevia henkilöiden luotettavuutta koskevia tietoja. Jos lupaviranomaisena 
toimisi muu kuin poliisi, tämän viranomaisen olisi joka tapauksessa 
pyydettävä lausunto poliisiviranomaiselta, mikä vähentäisi lupakäsittelyn 
tehokkuutta ja hidastaisi lupamenettelyä.</p>
<p class="LLKappalejako">Luvanhakijoiden kannalta merkitystä on myös 
sillä, että poliisilla on tarjottavanaan laaja palveluverkosto. Se mahdollistaa 
myös rahankeräyslupien nopean käsittelyn. Kihlakuntien poliisilaitokset 
myöntävät nykyisellään vuosittain noin 300 rahankeräyslupaa.</p>
<p class="LLKappalejako">Ehdotetun lain 11 §:n 3 momentin mukaan yhtä 
kihlakuntaa laajemmalle alueelle rahankeräysluvat myöntäisi Etelä-Suomen 
läänihallitus.&nbsp; </p>
<p class="LLKappalejako">Rahankeräyslupia yhtä kihlakuntaa laajemmalle 
alueelle on myönnetty vuosittain 500—600. </p>
<p class="LLKappalejako"><span class="LLLihavointi--Char">12 §</span>. <span class="LLKursivointi--Char">Rahankeräysluvan 
antamisen edellytykset</span>. Voimassa olevan rahankeräyslain 4 §:n 
2 momentin mukaan rahankeräyslupa voidaan antaa silloin, kun suunniteltu 
rahankeräys on yleisen edun kannalta tarkoituksenmukainen. </p>
<p class="LLKappalejako">Lain 12 §:ssä ehdotetaan säädettäväksi rahankeräysluvan 
antamisen edellytyksistä. Luvan myöntämisperusteet samoin kuin seuraavassa 
pykälässä säännellyt lupahakemuksen hylkäämisperusteetkin on pyritty 
muotoilemaan niin täsmällisiksi ja tarkkarajaisiksi kuin se sääntelyn 
kohde huomioon ottaen on ollut mahdollista. </p>
<p class="LLKappalejako">Ehdotetun lain 12 §:n 1 momentin 1 kohdan mukaan 
lupa rahankeräyksen toimeenpanemiseen voitaisiin antaa, jos rahankeräyksen 
keräystarkoitus on 6 §:ssä säädetyn mukainen. Lakiehdotuksen 6 §:ssä 
ehdotetaan säädettäväksi, että rahankeräys saadaan toimeenpanna varojen 
hankkimiseksi yleishyödylliseen toimintaan.&nbsp; </p>
<p class="LLKappalejako">Ehdotetun lain 12 §:n 1 momentin 2 kohdan mukaan 
keräystarkoitus ei saisi olla lain tai hyvän tavan vastainen. Esimerkkinä 
hyvän tavan vastaisesta keräystarkoituksesta olisi epäsiveellisen toiminnan 
tukeminen. </p>
<p class="LLKappalejako">Ehdotetun lain 12 §:n 1 momentin 3 kohdan mukaan 
luvan saajan tulisi täyttää 7 §:ssä säädetyt edellytykset. Lakiehdotuksen 
7 §:n 1 momentissa ehdotetaan säädettäväksi, että rahankeräyslupa voidaan 
antaa Suomessa rekisteröidylle yhteisölle tai säätiölle, jolla on yksinomaan 
yleishyödyllinen tarkoitus. Rahankeräyslupa voitaisiin ehdotetun 7 §:n 
2 momentin mukaan antaa myös Suomessa toimivalle rekisteröimättömälle 
yhteisölle, jolla on yksinomaan yleishyödyllinen tarkoitus, jos rekisteröimättömyys 
johtuu siitä, että yhteisön asemasta on säädetty Suomen laissa tai rekisteröiminen 
ei ole mahdollista tai tarkoituksenmukaista yhteisön toiminnan tilapäisestä 
luonteesta johtuen. Rekisteröimättömän yhteisön tulee toimia Suomessa, 
jotta Suomen viranomaisilla olisi mahdollisuus valvoa yhteisön toimintaa 
ja sen toimeenpanemien rahankeräysten lainmukaisuutta. Mikäli yhteisön 
toiminta on sijoittunut ulkomaille ja vain rahankeräys toimeenpantaisiin 
Suomessa, olisi viranomaisten mahdotonta valvoa tehokkaasti rahankeräyksen 
toimeenpanevaa tahoa. </p>
<p class="LLKappalejako">Ehdotetun lain 12 §:n 1 momentin 4 kohdan mukaan 
rahankeräyksen toimeenpanon on oltava yleisen edun kannalta tarkoituksenmukaista. </p>
<p class="LLKappalejako">Yleisen edun kannalta epätarkoituksenmukainen 
rahankeräys olisi esimerkiksi silloin, kun rahankeräyksellä olisi tarkoitus 
rahoittaa niin suuri hanke, ettei sitä voida suunnitellulla rahankeräyksellä 
toteuttaa. Keräys olisi yleisen edun kannalta epätarkoituksenmukainen 
myös silloin, jos rahankeräyksen toimeenpanomuodot huomioon ottaen on 
ilmeistä, että keräyksen nettotuotto jäisi hyvin pieneksi bruttotuottoon 
verrattuna. Rahankeräysten toimeenpanon tarkoituksena ei saa olla kerätä 
tuottoja yhteisön tai säätiön lähipiirissä toimivalle tai muulle alihankintayhtiölle. </p>
<p class="LLKappalejako">Ehdotettuun rahankeräyslakiin ei ole tarkoituksenmukaista 
kirjata prosenttimääräistä tai euromääräistä rajaa siitä, milloin rahankeräyksen 
toimeenpano ei nettotuoton vähäisyyden vuoksi olisi tarkoituksenmukaista. 
Jos yhteisö ei kykene järjestämään rahankeräystä oman jäsenistönsä voimin, 
se joutuu turvautumaan erilliseen rahankeräyksen käytännön toimeenpanijaan, 
mikä aiheuttaa kustannuksia. Keräyskulujen osuus voi osoittautua jälkikäteen 
suureksi myös keräyksen epäonnistuessa esimerkiksi useiden samanaikaisesti 
toimeenpantujen samankaltaisten keräysten tilanteessa. Lakiin kirjattava 
prosenttiraja saattaisi myös aiheuttaa keräyskulujen nousun rahankeräyslakiin 
kirjatun ylärajan tuntumaan. </p>
<p class="LLKappalejako">Lupaviranomaisen harkitessa sitä, onko suunniteltua 
rahankeräystä pidettävä yleisen edun kannalta tarkoituksenmukaisena, 
13 §:n 2 momentin 1—4 kohdissa säännellyt hylkäämisperusteet olisivat 
lupaviranomaisen suorittamassa arvioinnissa apuna. Arvioinnissa voitaisiin 
ottaa huomioon keräysalueen sekä rahankeräysluvan hakijan harjoittaman 
toiminnan ja toiminta-alueen välinen suhde, luvan hakijan toiminnan 
vakiintuneisuus, keräystavan menestyksellisyys sekä tuottojen ja kulujen 
suhde.</p>
<p class="LLKappalejako">Ehdotetun lain 12 §:n 1 momentin 5 kohdan mukaan 
olisi oltava oletettavaa, että rahankeräysluvan hakija toimii rahankeräyksestä 
annettujen lain ja asetuksen tasoisten säännösten mukaisesti. Tämän 
arvioinnissa lupaviranomainen voisi ottaa huomioon luvan hakijan puolesta 
tosiasiallista päätösvaltaa käyttävien henkilöiden luotettavuuden. </p>
<p class="LLKappalejako">Samoin lupaviranomainen voisi kiinnittää lupaharkinnassaan 
huomiota siihen, kuinka hyvin rahankeräysluvan hakija on noudattanut 
säännöksiä ja lupaehtoja aikaisemmin toimeenpanemissaan rahankeräyksissä. 
Jos rahankeräyksen toimeenpanossa on tarkoitus käyttää keräyksen käytännön 
toimeenpanijaa, lupaviranomaisen tulisi varmistaa, että tämä täyttää 
rahankeräyksen käytännön toimeenpanijalle ehdotetussa 15 §:ssä säädetyt 
edellytykset. </p>
<p class="LLKappalejako">Jotta lupa rahankeräyksen toimeenpanemiseen 
voitaisiin antaa, luvan hakijan tulisi täyttää kaikki edellä 1—5 kohdissa 
mainitut vaatimukset. </p>
<p class="LLKappalejako">Ehdotetun lain 12 §:n 2 momentissa säädettäisiin 
yksittäisen henkilön tai perheen auttamiseksi toimeenpantavaa rahankeräystä 
koskevan luvan antamisedellytyksistä. </p>
<p class="LLKappalejako">Edellytykset olisivat samat kuin muissakin 
rahankeräyksissä lukuun ottamatta 12 §:n 1 momentin 4 kohdan vaatimusta 
siitä, että keräyksen toimeenpanon tulisi olla yleisen edun kannalta 
tarkoituksenmukaista. Lisäksi on huomattava, että kun rahankeräys toimeenpannaan 
yksittäisen henkilön tai perheen auttamiseksi, voi rahankeräyksellä 
kerättävien varojen käyttötarkoitus olla eri keräyksissä hyvinkin erilainen 
riippuen keräyksen kohteen tilanteesta ja taloudellisten vaikeuksien 
syistä.</p>
<p class="LLKappalejako"><span class="LLLihavointi--Char">13 §.</span> <span class="LLKursivointi--Char">Lupahakemuksen 
hylkääminen</span>. Voimassa olevassa rahankeräyslaissa ei ole säädetty 
lupahakemuksen hylkäämisperusteista. Tämä on johtanut jonkin verran 
epäyhtenäiseen ratkaisukäytäntöön eri lääninhallituksissa ja eri kihlakuntien 
poliisilaitoksissa. </p>
<p class="LLKappalejako">Ehdotetun lain 13 §:ssä säädettäisiin tyhjentävästi 
rahankeräyslupahakemuksen mahdolliset hylkäämisperusteet. </p>
<p class="LLKappalejako">Lupahakemuksen hylkäämisperusteet ehdotetaan 
jaettaviksi ehdottomiin ja harkinnanvaraisiin hylkäämisperusteisiin. </p>
<p class="LLKappalejako">Ehdotetun lain 13 §:n 1 momentissa säädettäisiin 
rahankeräyslupahakemuksen ehdottomat hylkäämisperusteet. Ehdotetun 13 
§:n 1 momentin 1 kohdan mukaan hakemus olisi aina hylättävä, jos rahankeräyksellä 
kerättävien varojen käyttötarkoitus ei ole 6 §:ssä säädetyn mukainen. 
Myös silloin, jos luvan hakija ei täytä 7 §:ssä luvan saajalle säädettyjä 
edellytyksiä, lupahakemus olisi hylättävä. Niin ikään lupahakemus olisi 
hylättävä, jos kaikki 12 §:n 1 momentissa säädetyt luvan antamisen edellytykset 
eivät täyty. Jos kyse on yksittäisen henkilön tai perheen auttamiseksi 
toimeenpantavasta rahankeräyksestä, lupa rahankeräyksen toimeenpanemiseen 
voitaisiin kuitenkin antaa, jos ehdotetun lain 12 §:n 1 momentin 1—3 
ja 5 kohdissa säädetyt edellytykset täyttyvät.</p>
<p class="LLKappalejako">Ehdotetun lain 13 §:n 1 momentin 2 kohdan mukaan 
toisena ehdottomana hakemuksen hylkäämisperusteena olisi se, että luvan 
hakijan puolesta tosiasiallista päätösvaltaa käyttäviä henkilöitä ei 
voida pitää luotettavina. Yhteisöä tai säätiötä itseään ei voidakaan 
pitää sinänsä luotettavana tai epäluotettavana, vaan luotettavuusvaatimus 
kohdistuu yhteisön tai säätiön taustalla oleviin luonnollisiin henkilöihin. 
Varsinkin talous- ja omaisuusrikoksiin syyllistymistä voidaan yleensä 
pitää osoituksena epäluotettavuudesta. Epäluotettavana voitaisiin pitää 
myös sellaista henkilöä, joka on tuomittu muunlaisista rikoksista lukuisia 
kertoja, koska tällainen käytös osoittaa ilmeistä piittaamattomuutta 
lain kielloista ja käskyistä.</p>
<p class="LLKappalejako">Ehdotetun lain 13 §:n 2 momentissa säädettäisiin 
lupahakemuksen harkinnanvaraisista hylkäämisen perusteista. </p>
<p class="LLKappalejako">Ehdotetun lain 13 §:n 2 momentin 1 kohdan mukaan 
lupahakemus voitaisiin hylätä, jos haetun keräysalueen sekä yhteisön 
tai säätiön harjoittaman toiminnan ja toiminta-alueen välillä on ilmeinen 
epäsuhta. Käytännössä tämä ilmeinen epäsuhta tarkoittaisi esimerkiksi 
tilannetta, jossa pelkästään yhden kihlakunnan alueella toimintaansa 
harjoittava pieni ja paikallisesti toimiva yhdistys hakisi rahankeräyslupaa 
koko maan alueelle. Tällöinkin lupaviranomainen ensin keskustelisi hakijan 
kanssa ja selvittäisi rahankeräysluvan myöntämisen perusteet. Jos hakija 
ei haluaisi muuttaa hakemustaan keräysalueen osalta, voitaisiin lupahakemus 
hylätä. Lupahakemus olisi tällöin mahdollista hylätä, vaikka esitetty 
rahankeräyksen tarkoitus olisi sinänsä lain mukainen.&nbsp; </p>
<p class="LLKappalejako">Ehdotetun lain 13 §:n 2 momentin 2 kohdan mukaan 
lupahakemus voitaisiin hylätä myös, jos lupaa hakevan yhteisön toiminta 
ei ole riittävän vakiintunutta. Tämä tarkoittaisi jo nykyisin noudatetun 
periaatteen kirjaamista ehdotettuun rahankeräyslakiin. Voimassa oleva 
käytäntö on ollut se, että uudelle, vasta toimintaansa käynnistävälle 
yhdistykselle ei pääsääntöisesti ole annettu heti rahankeräyslupaa. 
Yhdistyksen tai muun yhteisön on tullut esittää toiminnastaan selvitys 
esimerkiksi toimintakertomusten ja tilinpäätösten muodossa. Pääsääntöisesti 
edellytettäisiin sitä, että lupaa hakenut yhdistys tai muu yhteisö olisi 
toiminut vähintään yhden toimintavuoden ennen luvan myöntämistä.</p>
<p class="LLKappalejako">Poikkeuksen toiminnan vakiintuneisuuden vaatimuksesta 
muodostaisi esimerkiksi sellainen tilanne, jossa pitkään tietyllä yhdistystoiminnan 
ja hyväntekeväisyystoiminnan alueella toimineet tahot perustavat uuden 
yhdistyksen ja jatkavat jo luotettavaksi osoittautunutta toimintaansa. 
Toiminnan vakiintuneisuutta ei arvioitaisi ainoastaan ajallisesti, vaan 
myös tosiasiallisena toimintana. </p>
<p class="LLKappalejako">Ehdotetun lain 13 §:n 2 momentin 3 kohdan mukaan 
lupahakemus voitaisiin hylätä myös, jos hakemuksessa ehdotettu keräystapa 
on jo aiemmin osoittautunut luvan hakijan tai muiden rahankeräyksiä 
toimeenpanevien tahojen keräyksissä sellaiseksi, että toimeenpannut 
rahankeräykset eivät ole olleet riittävän tuloksellisia. Tarkoituksenmukaista 
ei ole myöntää sellaisia rahankeräyslupia, jotka johtaisivat tosiasiassa 
vain erillisen rahankeräyksen käytännön toimeenpanijan tai jonkin muun 
yrityksen liiketoiminnan kasvuun ja toimeenpannun rahankeräyksen tuottojen 
päätymiseen tuolle yritykselle. </p>
<p class="LLKappalejako">Toisaalta tietyn keräystavan yhdestä epäonnistumisesta 
ei saataisi vetää lopullista johtopäätöstä keräystavan tarkoituksenmukaisuudesta, 
vaan epäonnistumisen syyt olisi pyrittävä analysoimaan.</p>
<p class="LLKappalejako">Ehdotetun lain 13 §:n 2 momentin 4 kohdan mukaan 
hakemus tulisi hylätä, jos esitetystä keräys- ja käyttösuunnitelmasta 
ilmenee arvioitujen tuottojen ja aiheutuvien kulujen epäsuhta. </p>
<p class="LLKappalejako">Tämän kohdan tavoitteena on nimenomaan estää 
sellaisten keräysten toimeenpaneminen, joissa keräyskulut muodostuvat 
kohtuuttoman korkeiksi ja näin vain murto-osa kansalaisten lahjoittamista 
varoista päätyy varsinaiseen keräystarkoitukseen. Koska rahankeräyslupaa 
ei voida myöntää yritystoimintaa varten, ei myöskään ole tarkoituksenmukaista 
myöntää lupia siten, että rahankeräykset tosiasiallisesti tuottavat 
tuloja vain keräyksen joitakin toimintoja hoitavalle yritykselle. Esimerkiksi 
paikallisesti toimivan yhdistyksen ei olisi yleensä tarkoituksenmukaista 
käyttää valtakunnallista tv-mainontaa suunnitellun rahankeräyksen mainostamiseen. 
Vaikka keräys saisikin tällä tavoin runsaasti julkisuutta, keräystuotot 
jäisivät oletettavasti pieniksi. </p>
<p class="LLKappalejako">Ehdotetun lain 13 §:n 2 momentin 5 kohdan mukaan 
lupahakemus voitaisiin hylätä myös, jos hakija on aikaisempien rahankeräystensä 
yhteydessä jättänyt noudattamatta lain tai asetuksen säännöksiä taikka 
toiminut lupaehtojen vastaisesti. </p>
<p class="LLKappalejako">Lupaviranomainen voisi harkita, kuinka kauan 
säännösten tai lupaehtojen aikaisempi laiminlyönti estäisi uuden rahankeräysluvan 
myöntämisen. Lain ja asetuksen määräysten laiminlyöntiä olisi arvioitava 
ankarammin uuden rahankeräysluvan myöntämisen esteenä kuin lupaehtojen 
noudattamatta jättämistä. </p>
<p class="LLKappalejako">Pykälän 3 momentin mukaan jos hakija on jättänyt 
aikaisempaa keräystään koskevan tilityksen määräaikana tekemättä, uutta 
lupaa rahankeräyksen toimeenpanoon ei saisi antaa, ennen kuin tilitys 
on jätetty lupaviranomaiselle ja viranomainen on hyväksynyt sen. </p>
<p class="LLKappalejako">Tilityksen hyväksyminen lupaviranomaisen toimesta 
ei ole edellytys uuden rahankeräysluvan myöntämiselle, mikäli tilitys 
on asianmukaisesti jätetty lupaviranomaiselle määräaikana.</p>
<p class="LLKappalejako">Tilitysten tarkistamisen avulla suoritettu 
jälkikäteisvalvonta on tehokas keino havaita väärinkäytöksiä ja vaikuttaa 
myös ennalta estävästi rahankeräysrikoksiin.</p>
<p class="LLKappalejako"><span class="LLLihavointi--Char">14 §.</span> <span class="LLKursivointi--Char">Rahankeräyksen 
käytännön toimeenpano.</span> Voimassa olevassa rahankeräyslaissa ei 
ole säännöstä rahankeräyksen käytännön toimeenpanosta.</p>
<p class="LLKappalejako">Rahankeräysten käytännön toimeenpano ja siihen 
liittyvät työtehtävät edellyttävät erityistä ammattitaitoa ja osaamista. 
Yleishyödyllisillä yhteisöillä ei useinkaan ole rahankeräyksen toimeenpanoon 
tarvittavaa ammattitaitoista henkilöstöä. Yleishyödylliset yhteisöt 
saattavat joutua hankkimaan keräyksen toimeenpanemiseen liittyvät palvelut 
ulkopuoliselta yhtiöltä tai muulta yhteisöltä myös tilanteissa, joissa 
yhdistyksen tai yhteisön ei ole mahdollista toimeenpanna rahankeräystä 
oman jäsenkuntansa voimin esimerkiksi jäsenkunnan ikärakenteen tai terveydentilan 
johdosta. </p>
<p class="LLKappalejako">Ehdotetun lain 14 §:n 1 momentin mukaan rahankeräyksen 
käytännön toimeenpanolla tarkoitetaan tehtäviä, jotka välittömästi liittyvät 
rahankeräyksen toteuttamiseen. Käytännön toimeenpanoa ei kuitenkaan 
olisi esimerkiksi kirjanpitotyö, koska se ei liity itse rahankeräyksen 
toimeenpanoon, vaan muusta lainsäädännöstä johtuvien yhteisön lakisääteisten 
velvoitteiden täyttämiseen. Myöskään asiamiestoimeksiantona tehty rahankeräysluvan 
hakeminen lupaviranomaiselta ei olisi rahankeräyksen käytännön toimeenpanoa, 
koska tämä tehtävä ei perustuisi rahankeräyslupaan. Pelkkää keräysaineiston 
valmistamista, esimerkiksi internetsivuston luomista tai esitteiden 
painamista, ei olisi myöskään pidettävä rahankeräyksen käytännön toimeenpanona. </p>
<p class="LLKappalejako">Rahankeräyslain 14 §:n 2 momentissa ehdotetaan 
säädettäväksi, että muukin kuin rahankeräysluvan saaja voisi suorittaa 
rahankeräysten toimeenpanoon liittyviä tehtäviä. </p>
<p class="LLKappalejako">Ehdotetun lain 14 §:n 3 momentissa säädettäisiin, 
että käytännön toimeenpanijaa ei saisi käyttää yksittäisen henkilön 
tai perheen auttamiseksi toimeenpantavissa rahankeräyksissä.</p>
<p class="LLKappalejako"><span class="LLLihavointi--Char">15 §.</span> <span class="LLKursivointi--Char">Rahankeräyksen 
käytännön toimeenpanija.</span> Voimassa olevassa rahankeräyslaissa 
ei ole rahankeräyksen käytännön toimeenpanijoita koskevia säännöksiä. </p>
<p class="LLKappalejako">Rahankeräyksen käytännön toimeenpanijan toiminnassa 
on yleensä kysymys elinkeinotoiminnasta. Rahankeräyksen käytännön toimeenpanijana 
voisi sen vuoksi toimia 1 momentin mukaan elinkeinon harjoittamisen 
oikeudesta annetun lain (122/1919) 1 §:ssä tarkoitettu taho. Arpajaislain 
28 §:n 2 momentin mukaan tavara-arpajaisten käytännön toimeenpanijana 
voi toimia vain elinkeinon harjoittamisen oikeudesta annetun lain 1 
§:n 1 momentissa tarkoitettu taho. Toisin kuin ehdotetun rahankeräyslain 
mukaan arpajaislain mukaan käytännön toimeenpanijana ei voi toimia kauppa- 
ja teollisuusministeriön luvan saanut ulkomainen taho. Rahankeräystoiminnan 
osalta tällaista rajoitusta ei ole katsottu tarpeelliseksi.&nbsp; </p>
<p class="LLKappalejako">Ehdotetun lain 15 §:n 1 momentin mukaan rahankeräyksen 
käytännön toimeenpanijaksi voitaisiin määrätä elinkeinon harjoittamisen 
oikeudesta annetun lain 1 §:ssä tarkoitettu luonnollinen henkilö, yhteisö 
tai säätiö, joka on perustettu tätä toimintaa varten taikka jonka toimialana 
tai toiminnan muotona mainitaan tällainen toiminta. Rahankeräyksen käytännön 
toimeenpanija määrättäisiin aina rahankeräysluvassa. </p>
<p class="LLKappalejako">Lupahakemuksessa pyydettäisiin tietyn henkilön, 
yhteisön tai säätiön määräämistä rahankeräysten käytännön toimeenpanijaksi. 
Jotta ehdotettu yhtiö tai muu yhteisö voitaisiin määrätä rahankeräyksen 
käytännön toimeenpanijaksi, sen yhtiöjärjestyksessä, säännöissä tai 
vastaavassa tulisi olla sen toimialaksi tai toiminnan muodoksi määritelty 
rahankeräyksen käytännön toimeenpanoon liittyvien tehtävien hoitaminen. </p>
<p class="LLKappalejako">Ehdotetun lain 15 §:n 2 momentin 1 kohdan mukaan 
rahankeräyksen käytännön toimeenpanijaksi ei saisi määrätä luonnollista 
henkilöä, joka on vajaavaltainen tai jonka toimintakelpoisuutta on muuten 
rajoitettu. Holhoustoimesta annetun lain (442/1999) 2 §:n mukaan vajaavaltaisella 
tarkoitetaan alle 18-vuotiasta henkilöä (alaikäinen) ja sellaista 18-vuotta 
täyttänyttä henkilöä (täysi-ikäinen), joka on julistettu vajaavaltaiseksi. 
Lain 3 §:n mukaan henkilölle, joka ei ole vajaavaltainen, voidaan määrätä 
edunvalvoja, jos hän tarvitsee tukea asioittensa hoitamisessa. Jos edunvalvojan 
määrääminen ei riitä turvaamaan hänen etuaan, hänen toimintakelpoisuuttaan 
voidaan rajoittaa. Lain 18 §:n mukaan jos täysi-ikäinen on kykenemätön 
huolehtimaan taloudellisista asioistaan ja hänen varallisuusasemansa, 
toimeentulonsa tai muut tärkeät etunsa ovat tämän vuoksi vaarassa eikä 
edunvalvojan määrääminen yksin riitä turvaamaan hänen etujaan, tuomioistuin 
voi rajoittaa hänen toimintakelpoisuuttaan. Lain 23 §:n mukaan vajaavaltaisella 
ei ole oikeutta itse vallita omaisuuttaan eikä tehdä sopimuksia tai 
muita oikeustoimia, jollei laissa toisin säädetä. Lain 26 §:n mukaan 
oikeustoimi, jonka tekemiseen vajaavaltaisella ei ollut oikeutta, ei 
sido häntä, jollei hänen edunvalvojansa ole antanut siihen suostumustaan.</p>
<p class="LLKappalejako">Vajaavaltainen voi vain rajoitetusti harjoittaa 
elinkeinotoimintaa. Lisäksi alle 18-vuotiaalla ei yleensä ole tehtävän 
edellyttämää ammattitaitoa ja osaamista. Henkilöltä, jonka toimintakelpoisuutta 
on rajoitettu, voidaan katsoa puuttuvan sellainen luotettavuus, jota 
tehtävän menetyksellinen hoitaminen edellyttää.</p>
<p class="LLKappalejako">Ehdotetun lain 15 §:n 2 momentin 2 kohdan mukaan 
rahankeräyksen käytännön toimeenpanijaksi ei myöskään saisi määrätä 
luonnollista henkilöä, yhteisöä tai säätiötä, jolle ei ole taloudellisen 
tilansa vuoksi riittäviä edellytyksiä tehtävän luotettavaan hoitamiseen. 
Käytännössä tämä tarkoittaisi, että käytännön toimeenpanijaksi ehdotetun 
tulisi olla vakavarainen. Hakijaa pidetään vakavaraisena, jos on ilmeistä, 
että hakija kykenee vastaamaan taloudellisista velvoitteistaan. Luonnollista 
henkilöä voidaan pitää vakavaraisena, jos hän hallitsee itseään ja omaisuuttaan. 
Muun hakijan vakavaraisuutta on arvioitava lähinnä hakijan toimittamien 
tilinpäätösasiakirjojen perusteella. Hakijana olevan osakeyhtiön selvitystilaa 
voidaan pitää sellaisena perusteena, joka osoittaa, ettei osakeyhtiötä 
voida pitää vakavaraisena. Vakavarainen ei myöskään olisi hakija, joka 
on laiminlyönyt maksaa veroja tai julkisoikeudellisia maksuja huomattavia 
määriä. Myös vähäinen määrä maksamattomia veroja tai julkisoikeudellisia 
maksuja antaisi perustellun syyn erityiseen tarkkuuteen arvioitaessa 
hakijan kelpoisuutta ehdotettuun tehtävään. Lupahakemukseen olisi tämän 
vuoksi liitettävä verovirastosta saatava todistus siitä, että hakijalla 
ei ole erääntyneitä veroja (niin kutsuttu verojäämätodistus). </p>
<p class="LLKappalejako">Vakavaraisuutta arvioitaessa lupaviranomaisen 
tulisi lisäksi tarkistaa hakijan luottotiedot. </p>
<p class="LLKappalejako">Elinkeinonharjoittaja voi ajautua huonojen 
taloudellisten suhdanteiden vuoksi taloudellisiin vaikeuksiin. Täsmällisiä 
raja-arvoja rahankeräysten käytännön toimeenpanijaksi ehdotetun henkilön, 
yhteisön tai säätiön taloudellisille edellytyksille ei voida ehdotetussa 
rahankeräyslaissa säätää. Edellytysten tulisi olla riittäviä suunnitellun 
toiminnan lajiin ja laajuuteen nähden, eikä käytännön toimeenpanija 
saisi olla ylivelkaantunut tai maksukyvytön.</p>
<p class="LLKappalejako">Käytännön toimeenpanijaksi ei tulisi määrätä 
henkilöä, yhteisöä tai säätiötä, jolla on ollut toistuvasti maksuhäiriömerkintöjä 
tai velkoja ulosotossa. Vähäiset ja useita vuosia aiemmin ilmenneet 
maksuhäiriöt eivät kuitenkaan olisi ehdottomasti este määräyksen antamiselle. 
Näissä tapauksissa lupaviranomainen harkitsisi tapauskohtaisesti, millainen 
merkitys maksuhäiriömerkinnälle olisi annettava.</p>
<p class="LLKappalejako">Maksuhäiriöiden olennaisuutta tai vähäisyyttä 
olisi arvioitava suhteessa rahankeräyksen käytännön toimeenpanijaksi 
määrättäväksi ehdotetun taloudelliseen tilanteeseen kokonaisuudessaan. 
Arvioinnissa olisi myös otettava huomioon maksuhäiriön peruste. Riitainen 
saatava ei ole yksistään osoitus velalliseksi väitetyn maksukyvyttömyydestä. 
Myöskään sitä seikkaa, että rahankeräysten käytännön toimeenpanijaksi 
ehdotettu on velkajärjestelyssä, ei olisi pidettävä yksinään esteenä 
sille, että ehdotettu taho voitaisiin määrätä käytännön toimeenpanijaksi. </p>
<p class="LLKappalejako">Ehdotetun lain 15 §:n 2 momentin 3 kohdan mukaan 
rahankeräyksen käytännön toimeenpanijaksi ei saisi määrätä luonnollista 
henkilöä, yhteisöä tai säätiötä, joka on asetettu konkurssiin, tai&nbsp; 
luonnollista henkilöä, joka on määrätty liiketoimintakieltoon, taikka 
luonnollista henkilöä, yhteisöä tai säätiötä, jota tai jonka puolesta 
tosiasiallista päätösvaltaa käyttävää henkilöä todennäköisin syin epäillään 
tai joka on tuomittu sellaisesta rikoksesta, joka vaarantaa hänen luotettavuutensa 
rahankeräyksen käytännön toimeenpanijana.</p>
<p class="LLKappalejako">Konkurssiin asettaminen merkitsee velallisen 
varallisuuden vallintasuhteiden muutosta. Konkurssissa velallisen puolesta 
hänen varallisuudestaan samoin kuin taloudellisten sitoumustensa täyttämisestä 
vastaa konkurssipesä. Konkurssissa olevaa henkilöä, yhteisöä tai säätiötä 
ei siten tulisi määrätä rahankeräysten käytännön toimeenpanijaksi. Konkurssipesä 
voisi kuitenkin saattaa loppuun ne tehtävät, jotka liittyvät rahankeräysten 
käytännön toimeenpanoa koskevaan velallisen sitoumukseen.</p>
<p class="LLKappalejako">Pelkkä epäilys rikoksesta ei olisi riittävä 
epäämisperuste, vaan rikosepäilyltä edellytettäisiin todennäköisyyttä. 
Määräyksen epääminen voisi perustua myös langettavaan, ei lainvoimaiseen 
käräjä- tai hovioikeuden tuomioon. </p>
<p class="LLKappalejako">Esitutkinnassa selvitettävänä olevan rikoksen 
tai rikoksen, josta asianomainen on tuomittu, tulisi olla sellainen, 
että se tunnusmerkistönsä tai tekotapansa perusteella osoittaa, että 
määrättäväksi ehdotettu ei ole käytännöllisen toimeenpanijan tehtävään 
sopiva. Tällaisina rikoksina olisi pidettävä varsinkin talous- ja omaisuusrikoksia. 
Myös toistuva muunlaisiin rikoksiin syyllistyminen voisi osoittaa henkilön 
suhtautuvan lain kieltoihin ja käskyihin välinpitämättömästi ja olevan 
sen vuoksi rahankeräyksen käytännön toimeenpanijaksi sopimaton. </p>
<p class="LLKappalejako">Rahankeräyksen käytännön toimeenpanijana toimiminen 
ilman rahankeräysluvassa annettua lupaviranomaisen määräystä säädettäisiin 
rikoslain 17 luvun 16 b §:n 7 kohdassa rahankeräysrikoksena rangaistavaksi.&nbsp; </p>
<p class="LLKappalejako"><span class="LLLihavointi--Char">16 §.</span> <span class="LLKursivointi--Char">Lupaehdot</span>. 
Voimassa olevan rahankeräyslain 4 §:n 2 momentin mukaan rahankeräyslupaan 
voidaan liittää keräyksen toteuttamista koskevia ehtoja.</p>
<p class="LLKappalejako">Ehdotetun lain 16 §:n 1 momentissa säädettäisiin 
mahdollisuudesta liittää lupaan rahankeräyksen toimeenpanoa, rahankeräyksellä 
saatujen varojen käyttötarkoitusta ja rahankeräysten toimeenpanon valvontaa 
koskevia ehtoja. Säännöksessä säädettäisiin nykyistä täsmällisemmin 
ja tarkkarajaisemmin, mitä seikkoja rahankeräyslupaan liitettävät ehdot 
voisivat koskea.&nbsp; </p>
<p class="LLKappalejako">Ehdotetun lain 16 §:n 2 momentissa säädettäisiin, 
että yksittäisen henkilön tai perheen auttamiseksi toimeenpantavaa rahankeräystä 
koskevaan lupaan olisi aina sisällytettävä keräysaluetta koskeva ehto. 
Ehdon mukaan tällainen keräys voitaisiin toimeenpanna vain yhden kihlakunnan 
alueella. Paikallisesti toteutettuna tällaisen rahankeräyksen tarve 
ja tarkoituksenmukaisuus olisi parhaiten arvioitavissa ja tällainen 
keräys näin rajoitettuna parhaiten valvottavissa. Myös tällaisen rahankeräyksen 
poikkeuksellinen luonne puoltaa mainitun ehdon sisällyttämistä lupaehtoihin.</p>
<p class="LLKappalejako">Ehdotetun lain 16 §:n 2 momentin mukaisissa 
tilanteissa keräys- ja käyttösuunnitelma voisi olla sisällöltään tavanomaista 
suppeampi. Keräys- ja käyttösuunnitelmasta tulisi kuitenkin ilmetä avustettavan 
henkilön tai perheen yksilöintitiedot, keräysalue, keräysaika ja keräyksen 
tuottojen käyttökohde ainakin alustavasti. Myös keräystapa tai -tavat 
tulisi yksilöidä näissäkin rahankeräyksissä yksityiskohtaisesti. </p>
<p class="LLKappalejako"><span class="LLLihavointi--Char">17 §.</span> <span class="LLKursivointi--Char">Rahankeräystili.</span> 
Voimassa olevassa rahankeräyslaissa ei ole säädetty erillisen rahankeräystilin 
käyttövelvollisuudesta.</p>
<p class="LLKappalejako">Viranomaisvalvonnan tehostamiseksi rahankeräyslakiin 
ehdotetaan otettavaksi erillisten rahankeräystilien käyttöä koskeva 
säännös. Ehdotetun säännöksen mukaan rahankeräysluvan saajan olisi avattava 
rahankeräyksiä varten erillinen pankkitili tai useampia pankkitilejä. 
Rahankeräysluvan haltija voisi käyttää rahankeräyksen toimeenpanossa 
samanaikaisesti eri pankkiryhmien pankkitilejä. </p>
<p class="LLKappalejako">Rahankeräystä varten avatun pankkitilin tulisi 
olla suomalaisessa talletuspankissa tai Euroopan talousalueeseen kuuluvassa 
valtiossa toimiluvan saaneen talletuspankin Suomessa toimivassa sivukonttorissa. 
Tällä varmistettaisiin lupaviranomaisten todellinen valvontamahdollisuus.&nbsp; </p>
<p class="LLKappalejako">Pykälän 2 momentissa ehdotetaan säädettäväksi 
lupaviranomaiselle mahdollisuus myöntää poikkeus vaatimuksesta käyttää 
erillistä rahankeräystiliä rahankeräyksen toimeenpanossa. Lupaviranomainen 
voisi harkita rahankeräystilin käytön tarpeellisuutta ja poiketa vaatimuksesta 
laajasti.</p>
<p class="LLKappalejako">Lähtökohtaisesti lupaviranomainen edellyttäisi 
rahankeräystilin avaamista erikseen kutakin keräystä varten. Samaa rahankeräystiliä 
olisi kuitenkin lupaviranomaisen harkinnan mukaan mahdollista käyttää 
myös useampien toimeenpantavien rahankeräysten yhteydessä. Lupaviranomainen 
voisi poiketa vaatimuksesta avata kutakin keräystä varten erillinen 
rahankeräystili, jos hakijan toiminnasta ilmenee luotettavasti se, että 
luvan hakijan kirjanpito, tilijaottelu ja mahdollinen tilintarkastus 
on järjestetty niin luotettavasti, ettei kutakin keräystä varten erillisen 
tilin vaatimuksella saavuteta lisää luotettavuutta rahankeräyksen toimeenpanoon 
ja sen jälkikäteiseen valvontaan. Tällainen tilanne olisi esimerkiksi 
sellainen, jossa vuosia toiminut, vakavarainen järjestö hakee rahankeräyslupaa. 
Esimerkiksi Suomen Punainen Risti, jonka toiminnasta on säädetty lailla 
ja jonka toiminta on jatkunut luotettavasti vuosikymmeniä, voisi olla 
sellainen yhteisö, jota ei velvoitettaisi avaamaan kutakin keräystä 
varten erillisiä uusia rahankeräystilejä. </p>
<p class="LLKappalejako">Lupaviranomainen voisi sallia osaksi edellä 
mainituin perustein myös rahan keräämisen yhdistyksen tai muun yhteisön 
pankkitilille, jota käytetään myös muuhun rahaliikenteeseen. Toimeenpannun 
rahankeräyksen laajuudesta johtuva poikkeus voisi olla perusteltu silloin, 
kun yhdistys järjestää suppealla alueella keräyksen, jonka tuotot arvioidaan 
vähäisiksi. Keräystavasta johtuva poikkeus saattaisi olla perusteltu 
silloin, kun rahankeräys toteutetaan kokonaan lipaskeräyksenä ja keräysaika 
ja -alue ovat suppeat. Jos yhdistyksellä ei ole toimintansa pienimuotoisuudesta 
johtuen lainkaan pankkitiliä, ei olisi aina tarkoituksenmukaista asettaa 
sille velvoitetta avata pankkitili pelkästään sen harjoittaman rahankeräystoiminnan 
johdosta.</p>
<p class="LLKappalejako"><span class="LLLihavointi--Char">18 §.</span> <span class="LLKursivointi--Char">Olosuhteiden 
muutoksista ilmoittaminen.</span> Voimassa olevassa rahankeräyslaissa 
ei ole säännöstä, joka velvoittaisi rahankeräysluvan haltijan&nbsp; 
ilmoittamaan olosuhteiden muutoksista lupaviranomaiselle. </p>
<p class="LLKappalejako">Rahankeräyslaissa ehdotetaan säädettäväksi 
luvan saajalle velvollisuus ilmoittaa lupaviranomaiselle viipymättä 
kirjallisesti rahankeräykseen, luvan saajaan, rahankeräyksen käytännön 
toimeenpanijaan tai keräyskohteeseen liittyvistä olennaisista muutoksista. </p>
<p class="LLKappalejako">Olosuhteiden muutoksen olennaisuutta arvioitaessa 
huomiota tulisi kiinnittää toimeenpantavan rahankeräyksen laajuuteen 
ja olosuhteiden muutoksen suhteeseen toimeenpantavan rahankeräyksen 
laajuuteen ja rahankeräyksellä saatavien varojen määrään. Olennainen 
muutos voisi olla esimerkiksi se, että rahankeräyksen kohteeksi ilmoitettu 
kohde on tuhoutunut tai keräyksen tarkoitus on täysin toteutettu, eikä 
rahankeräyksen jatkaminen ole sen vuoksi enää tarkoituksenmukaista. 
Myös se, että rahankeräyksellä saataisiin varoja huomattavasti keräys- 
ja käyttösuunnitelmassa arvioitua enemmän, olisi olennainen olosuhteiden 
muutos, josta tulisi tehdä lupaviranomaiselle ilmoitus.</p>
<p class="LLKappalejako">Rahankeräysluvan saajan olisi aina ilmoitettava 
lupaviranomaiselle, jos yhteisön tai säätiön hallinnossa tapahtuu muutoksia. 
Lupaviranomainen ei käytännössä voi oma-aloitteisesti ja reaaliaikaisesti 
seurata kaikkien luvan saaneiden yhteisöjen hallinnossa tapahtuvia muutoksia 
viranomaisrekistereistä. Esimerkiksi yhdistysten hallinnossa muutokset 
tapahtuvat heti yhdistysten kokousten jälkeen, yleensä kerran vuodessa.</p>
<p class="LLKappalejako">Koska rahankeräysluvat myönnetään määräaikaisina, 
ei velvoite ilmoittaa hallinnossa tai muissa olosuhteissa tapahtuneista 
muutoksista ole pienellekään yhdistykselle kohtuuton.</p>
<p class="LLKappalejako">Rahankeräysluvan saamiseen tai ehtoihin olennaisesti 
vaikuttavasta muutoksesta ilmoittamatta jättäminen ehdotetaan säädettäväksi 
rikoslain 17 luvun 16 b §:n 4 kohdassa rahankeräysrikoksena rangaistavaksi.&nbsp; </p>
<p class="LLKappalejako"><span class="LLLihavointi--Char">19 §.</span> <span class="LLKursivointi--Char">Lupaehtojen 
sekä keräys- ja käyttösuunnitelman muuttaminen</span>. Voimassa olevassa 
rahankeräyslaissa ei ole lupaehtojen muuttamista koskevaa säännöstä. </p>
<p class="LLKappalejako">Rahankeräyslain 19 §:ään ehdotetaan otettavaksi 
lupaehtojen sekä keräys- ja käyttösuunnitelman muuttamista koskeva säännös. 
Säännöksen mukaan lupaviranomainen voisi luvan saajaan tai keräyskohteeseen 
liittyvien olennaisten muutosten johdosta muuttaa rahankeräysluvan ehtoja, 
myöntää poikkeuksen keräys- ja käyttösuunnitelmasta taikka vahvistaa 
uuden keräys- ja käyttösuunnitelman siinä tapauksessa, että keräyksen 
jatkaminen vielä katsotaan tarkoituksenmukaiseksi. Edellä mainitun toimenpiteen 
lupaviranomainen voisi tehdä joko luvan saajan kirjallisesta hakemuksesta 
taikka oma-aloitteisesti. Jos toimenpiteisiin ryhdyttäisiin lupaviranomaisen 
omasta aloitteesta, olisi rahankeräysluvan haltijaa aina kuultava ennen 
kuin lupaviranomainen päättää mahdollisista muutoksista. </p>
<p class="LLKappalejako">Rahankeräysluvan ehtojen muuttaminen voisi 
tapahtua jo ennen rahankeräyksen toimeenpanon aloittamista. Esitettyä 
ja lupaviranomaisen hyväksymää keräys- ja käyttösuunnitelmaa voitaisiin 
muuttaa keräyksen aikanakin. </p>
<p class="LLKappalejako">Rahankeräysluvan ehtojen muuttamisen sekä keräys- 
ja käyttösuunnitelman muuttamisen edellytyksenä olisi, että rahankeräys 
olisi edelleen tarkoituksenmukaista toteuttaa. Rahankeräyksen toimeenpanon 
jatkaminen keräystarkoituksen muuttumisesta huolimatta voisi olla tarkoituksenmukaista 
esimerkiksi silloin, kun hakemuksessa ilmoitettu keräystarkoitus muuttuu 
vain vähän. Toisaalta jos rahankeräyksellä on ollut tarkoitus esimerkiksi 
korjata tietty rakennus ja kyseinen rakennus tuhoutuu tulipalossa tai 
tulee muutoin korjauskelvottomaksi, rahankeräyksen toteuttaminen ei 
olisi ehkä enää tarkoituksenmukaista.</p>
<p class="LLKappalejako">Lupaehtoja tai keräys- ja käyttösuunnitelmaa 
muutettaessa tulisi jo kerättyjen varojen käyttötarkoituksen osalta 
pyrkiä kunnioittamaan lahjoittajien tahtoa. Lahjoittajien tahto rajaa 
olennaisesti lupaviranomaisten mahdollisuutta muuttaa lupaehtoja ja 
keräys- ja käyttösuunnitelmaa keräyksen ollessa jo käynnissä. </p>
<p class="LLKappalejako">Mikäli olosuhteiden muutos on olennainen, tulisi 
lupaviranomaisen arvioida, onko rahankeräystä enää tarkoituksenmukaista 
jatkaa vai tuleeko lupa peruuttaa.&nbsp; </p>
<p class="LLKappalejako"><span class="LLLihavointi--Char">20 §.</span> <span class="LLKursivointi--Char">Rahankeräyksellä 
saatujen varojen käyttäminen. </span>Voimassa olevan rahankeräyslain 
2 §:n mukaan rahankeräys saadaan toimeenpanna varojen hankkimiseksi 
sosiaalista, sivistyksellistä tai aatteellista tarkoitusta taikka yleistä 
kansalaistoimintaa varten. Rahankeräyslain 9 §:n mukaan jos luvan saaja 
katsoo, että rahankeräysvaroja tai osaa niistä ei voida käyttää rahankeräysluvassa 
mainittuun tarkoitukseen tai että se ei olisi olosuhteiden muuttumisen 
johdosta tai muusta vastaavasta syystä tarkoituksenmukaista, sen on 
pyydettävä luvan myöntäjältä oikeutta näiden varojen käyttötarkoituksen 
muuttamiseen. </p>
<p class="LLKappalejako">Edelleen voimassa olevan rahankeräyslain 10 
§:ssä säädetään, että kokonaan tai osaksi rahankeräysvaroilla hankitun 
kiinteistön tai laitoksen luovutuksesta toiselle taikka laitoksen toiminnan 
lopettamisesta tai sen muuttamisesta siten, että toiminta ei vastaa 
rahankeräysluvassa mainittua tarkoitusta, on luvan saajan tai kiinteistön 
taikka laitoksen omistajan tehtävä ilmoitus. Ilmoituksesta säädetään 
tarkemmin asetuksella. Ilmoitusta ei kuitenkaan tarvitse tehdä, jos 
rahankeräyksen päättymisestä on kulunut kymmenen vuotta. Rahankeräysluvan 
saaja tai kiinteistön taikka laitoksen omistaja voi pyytää valtioneuvostolta 
oikeutta omaisuuden käyttötarkoituksen muuttamiseen tai luovutuksesta 
saatujen varojen uudelleen käyttämiseen. Jollei oikeutta ole pyydetty 
tai pyyntöön suostuttu, valtioneuvosto voi määrätä rahankeräysvaroja 
vastaavan suhteellisen osuuden omaisuuden arvosta käytettäväksi rahankeräystä 
toimitettaessa ilmoitettuun tai sitä lähellä olevaan tarkoitukseen. </p>
<p class="LLKappalejako">Lain 20 §:n 1 momentissa ehdotetaan säädettäväksi, 
että rahankeräyksellä saadut varat on käytettävä rahankeräysluvassa 
määrättyyn käyttötarkoitukseen. Viranomaisen antamassa lupapäätöksessä 
tulisi siis aina määrätä kerättävien varojen käyttötarkoitus. Käyttötarkoitusta 
koskevan määräyksen tulisi tarvittaessa sisältää myös määräys ajasta, 
jonka kuluessa rahankeräysvarat tulee käyttää keräystarkoitukseen. Lupaviranomaisella 
olisi mahdollisuus myös hakemuksesta muuttaa varojen käyttötarkoitusta. 
Lupaviranomainen voisi antaa hakijan kirjallisesta hakemuksesta luvan 
varojen käyttötarkoituksen muuttamiseen, jos rahankeräyksellä kerättyjä 
varoja ei voida käyttää rahankeräysluvassa määrättyyn tarkoitukseen 
taikka se ei olisi olosuhteiden olennaisen muuttumisen vuoksi tai muusta 
syystä enää tarkoituksenmukaista.</p>
<p class="LLKappalejako">Ehdotetun pykälän 2 momentissa ehdotetaan säädettäväksi 
kiinteän omaisuuden hankintaan tai perusparannukseen tarkoitettujen 
varojen käyttämisestä. Kiinteää omaisuutta ei saisi käyttää pysyvästi 
muuhun kuin lupapäätöksessä määriteltyyn käyttötarkoitukseen eikä omaisuuden 
omistus- tai hallintaoikeutta saisi luovuttaa toiselle lupapäätöksessä 
määrättynä omaisuuden käyttöaikana. </p>
<p class="LLKappalejako">Sisäasiainministeriö voisi antaa luvan kiinteän 
omaisuuden käyttötarkoituksen muuttamiseen tai sen omistus- tai hallintaoikeuden 
luovuttamiseen ja luovutuksesta saatavien varojen uudelleen käyttämiseen 
rahankeräysluvassa määrättyyn tai sitä lähellä olevaan tarkoitukseen. </p>
<p class="LLKappalejako">Kiinteän omaisuuden käyttötarkoituksen muuttamisesta 
päättäisi sisäasiainministeriö sekä Etelä-Suomen lääninhallituksen että 
kihlakunnan poliisilaitoksen luvalla toimeenpannulla rahankeräyksellä 
hankittujen kiinteistöjen osalta. </p>
<p class="LLKappalejako">Kiinteää omaisuutta koskevat päätökset olisi 
tarkoituksenmukaista keskittää sisäasianministeriölle, koska kyseisien 
asioiden määrän vähäisyydestä johtuen yhdenmukainen ratkaisukäytäntö 
kehittyy parhaiten keskittämällä nämä asiat yhdelle lupaviranomaiselle. 
Koska kiinteistöjen käyttöä koskevat päätökset on aiemmin tehnyt kiinteän 
omaisuuden taloudellisen merkityksen vuoksi valtioneuvosto sisäasiainministeriön 
esittelystä, on tarkoituksenmukaista pitää nämä asiat ministeriötasolla 
päätettävänä. Valtioneuvostotasoa ei ole pidettävä enää tarkoituksenmukaisena 
päätöksentekotasona.</p>
<p class="LLKappalejako">Jos luvan saaja käyttää rahankeräyksellä saatuja 
varoja omavaltaisesti muuhun kuin rahankeräysluvassa määrättyyn tarkoitukseen, 
kysymyksessä saattaisi olla lakiesityksen 23 §:n 3 momentin 3 kohdassa 
tarkoitettu luvan peruuttamiseen johtava rahankeräyslain ja lupaehtojen 
olennainen rikkominen. </p>
<p class="LLKappalejako">Rahankeräysluvan peruuttamiseen taas voisi 
liittyä 24 §:n nojalla toimitsijan määrääminen ja lupaviranomaisen päätös 
varojen käyttämisestä rahankeräysluvassa määrättyyn tai sitä lähellä 
olevaan tarkoitukseen. Tapauksessa, jossa rahankeräyksellä hankittuja 
varoja käytettään muuhun kuin rahankeräysluvassa määriteltyyn tarkoitukseen, 
lupaviranomainen voisi 22 §:n nojalla käyttää turvaamistoimenpiteenä 
kielto-oikeuttaan eli kieltää rahankeräyksellä saatujen varojen käyttämisen 
jatkamisen. </p>
<p class="LLKappalejako">Rahankeräyksellä saatujen varojen käyttäminen 
olennaisesti vastoin rahankeräysluvassa tai varojen käyttötarkoituksen 
muuttamista koskevassa luvassa asetettuja ehtoja tai annettuja määräyksiä 
ehdotetaan säädettäväksi rikoslain 17 luvun 16 b §:n 6 kohdassa rahankeräysrikoksena 
rangaistavaksi.</p>
<p class="LLKappalejako"><span class="LLLihavointi--Char">21 §.</span> <span class="LLKursivointi--Char">Tilitysvelvollisuus</span>. 
Voimassa olevan rahankeräyslain 7 §:n mukaan luvan saajan on laadittava 
rahankeräyksestä tilitys. Rahankeräyslain 8 §:n 2 momentin mukaan jos 
rahankeräyksen toimeenpanossa tai tilityksessä ilmenee pienehköjä virheitä 
tai puutteita, lupaviranomainen voi määrätä ne oikaistaviksi. </p>
<p class="LLKappalejako">Voimassa olevan rahankeräysasetuksen 3 §:n 
mukaan rahankeräyksestä laadittava tilitys on toimitettava kolmen kuukauden 
kuluessa toimeenpannun rahankeräyksen päättymisestä rahankeräysluvan 
myöntäjälle. Rahankeräyksestä tehtävässä tilityksessä on mainittava 
rahankeräyksen kokonaistuotto, asiamies- ja muut palkkiot, painatus- 
ja mainoskustannukset, muut yksilöidyt kustannukset sekä keräyksen puhdas 
tuotto. Tilitykseen tulee liittää luvan saajan tilintarkastajien lausunto.</p>
<p class="LLKappalejako">Tehdystä tilityksestä on käytävä selville myös, 
kenelle rahankeräyksestä kertyneet varat on luovutettu ja milloin kerättyjen 
varojen luovutus on tapahtunut taikka miten puhdas tuotto on muutoin 
käytetty lupapäätöksessä edellytettyyn tarkoitukseen. Luvan myöntäjällä 
on oikeus vaatia muitakin tilitystä koskevia selvityksiä.</p>
<p class="LLKappalejako">Tilitysten tarkastaminen muodostaa keskeisen 
ja tehokkaan jälkikäteisvalvonnan elementin. Tehokkaalla valvonnalla 
voidaan varmistaa kerättyjen varojen käyttö ilmoitettuun käyttötarkoitukseen 
ja tilitysten tehokas kontrolli antaa mahdollisuuden rahankeräystoiminnan 
tilastoinnin luotettavuuden parantamiseen. </p>
<p class="LLKappalejako">Rahankeräyslain 21 §:n 1 momentissa ehdotetaan 
rahankeräysluvan saajalle asetettavaksi velvollisuus tehdä rahankeräyksestä 
tilitys. Tilitysvelvollisuus ei koskisi ehdotetun lain 5 §:n 2 ja 3 
momenteissa tarkoitettuja rahankeräyksiä. Tilitysvelvollisuuden liittäminen 
tällaisiin suppeisiin keräyksiin ei olisi kohtuullista. </p>
<p class="LLKappalejako">Tilitys olisi tehtävä kuuden kuukauden kuluessa 
lupapäätöksessä määrätystä rahankeräyksen päättymisajankohdasta. Lupaviranomainen 
tarkastaisi ja hyväksyisi tilityksen. Tilityksen hyväksyminen ei edellyttäisi 
erillisen hallintopäätöksen tekemistä asiassa, vaan viranomainen merkitsisi 
tilityslomakkeelle tarkastusmerkintänsä todettuaan sen olevan kunnossa.</p>
<p class="LLKappalejako">Ehdotus merkitsisi toimeenpantujen rahankeräysten 
tilityksen teolle asetetun määräajan pidentymistä nykyisestä rahankeräysasetuksella 
säädetystä kolmesta kuukaudesta kuuteen kuukauteen. Aiempaa kolmen kuukauden 
tilitysten tekemisen määräaikaa on pidetty rahankeräyksiä toimeenpanevien 
toimijoiden taholta liian lyhyenä. </p>
<p class="LLKappalejako">Lain 21 §:n 2 momentin 1 kohdassa ehdotetaan, 
että lupaviranomainen voisi asettaa rahankeräysluvassa luvan saajalle 
velvollisuuden välitilityksen tai välitilityksien tekemiseen. Välitilitysvelvoite 
olisi erityisesti tarpeen tilanteessa, jossa rahankeräysluvan saajan 
toiminta ei olisi vielä ehdotetun 13 §:n 2 momentin 2 kohdassa tarkoitetulla 
tavalla vakiintunutta, mutta rahankeräyslupa on perustellusta syystä 
katsottu voitavan kuitenkin myöntää. Samoin rahankeräysten välitilitysvelvoite 
saattaisi olla perusteltu tapauksessa, jossa rahankeräyslupa myönnettäisiin 
yli yhden vuoden pituiseksi määräajaksi. Tällainen määräys saattaisi 
olla tarkoituksenmukainen antaa erityisesti tilanteessa, jossa luvan 
hakija saa ensimmäisen lupansa yli yhden vuoden kestävän rahankeräyksen 
toimeenpanemiseen.</p>
<p class="LLKappalejako">Lupaviranomainen voisi myöntää rahankeräysluvan 
myös kahden vuoden määräajaksi ilman, että luvan saajalle asetettaisiin 
vaatimus välitilityksen tekemisestä kesken lupakauden. Näin voitaisiin 
menetellä esimerkiksi tilanteessa, jossa rahankeräyksen toimeenpanijana 
toimivan yhdistyksen tai säätiön toiminta on vakiintunutta ja luvan 
saajan useammat aikaisemmat rahankeräykset on toimeenpantu moitteettomasti. 
Kahden tai useamman vanhan yhdistyksen tai säätiön järjestäessä uuden 
yhdistyksen tai säätiön puitteissa rahankeräystä, voidaan aiempi toiminta 
ottaa huomioon lupaharkinnassa, mikäli luvan hakija esittää toiminnasta 
luotettavan selvityksen. </p>
<p class="LLKappalejako">Pykälän 2 momentin 2 kohdassa ehdotetaan säädettäväksi, 
että lupaviranomainen voisi määrätä rahankeräysluvan saajan tekemään 
uuden tilityksen toimeenpannusta rahankeräyksestä, jos toimeenpannusta 
rahankeräyksestä tehty tilitys on puutteellinen. Lupaviranomainen voisi 
määrätä myös tehdyn tilityksen täydennettäväksi tai oikaistavaksi, jos 
siinä ilmenee kirjoitus- tai laskuvirheitä taikka muita näihin verrattavia 
vähäisiä puutteita tai virheellisyyksiä. Muut vähäiset virheet olisivat 
yleensä selkeästi taitamattomuudesta tai tietämättömyydestä johtuvia. </p>
<p class="LLKappalejako">Käytännössä rahankeräyslupien osalta on havaittu 
jonkin verran tilityksiin liittyviä epäselvyyksiä ja puutteellisuuksia. 
Tilitykset on tehty joissakin tapauksissa huomattavan paljon myöhässä 
eikä niistä ilmene aina vaadittuja tietoja. Puutteellisuuksia esiintyy 
erityisesti rahankeräysten kulujen erittelyssä. Rahankeräystilitysten 
puutteellisuus vaikeuttaa valvonnan ohella myös rahankeräysten tilastointia. </p>
<p class="LLKappalejako">Pykälän 2 momentin 3 kohdassa ehdotetaan säädettäväksi, 
että lupaviranomainen voisi asettaa rahankeräyksen toimeenpanoa koskevassa 
lupapäätöksessä rahankeräysluvan saajalle velvoitteen ilmoittaa, kun 
rahankeräyksellä saadut varat on käytetty rahankeräysluvassa määrättyyn 
tarkoitukseen. Tätä luvan haltijan tekemää ilmoitusta kutsuttaisiin 
rahankeräyksen loppuilmoitukseksi. Lupaviranomaisen tulisi käyttää velvoitetta 
erityisesti silloin, kun rahankeräyksellä kerätyt varat käytettäisiin 
niiden käyttötarkoituksesta johtuen vasta pitkän ajan kuluttua rahankeräyksen 
varsinaisen toimeenpanon päättymisen jälkeen. Kysymyksessä voisi olla 
esimerkiksi tilanne, jossa rahankeräyksellä kerättävät varat ovat osa 
jonkin ison hankkeen rahoitusta. Esimerkiksi kiinteistön hankinta tai 
rakennushanke olisi tyypillisesti tällainen varojen käyttötilanne.</p>
<p class="LLKappalejako">Toimeenpannun rahankeräyksen loppuilmoitusta 
koskevalla säännöksellä tehostettaisiin erityisesti rahankeräysten jälkikäteisvalvontaa. 
Vaatimalla loppuilmoitus voitaisiin varmistaa, että varat on käytetty 
lupahakemuksessa ja keräys- ja käyttösuunnitelmassa ilmoitettuun käyttötarkoitukseen. 
Tilitys saattaa olla asianmukaisesti tehty ja jätetty lupaviranomaiselle, 
mutta esimerkiksi yhdistyksen hallinnon myöhemmin vaihtuessa rahankeräyksellä 
kerätyt varat päätetäänkin käyttää muuhun käyttötarkoitukseen kuin lupahakemuksessa 
ilmoitettuun käyttötarkoitukseen.</p>
<p class="LLKappalejako">Loppuilmoituksen vaatiminen ei sovellu kaiken 
tyyppisiin rahankeräyksiin. Esimerkiksi käytännössä jatkuvissa rahankeräyksissä 
ei voida osoittaa konkreettista varojen käyttökohdetta rahankeräyksittäin. 
Tämän tyyppisissä rahankeräyksissä olisikin riittävää, että keräys- 
ja käyttösuunnitelmassa kuvataan esimerkiksi rahastotyyppisen keräyksen 
käyttökohteet ja tavat luotettavasti. Esimerkkinä jatkuvasta rahankeräyksestä 
voidaan mainita Suomen Punaisen Ristin toimeenpanema katastrofikeräys. </p>
<p class="LLKappalejako">Pykälän 3 momentissa ehdotetaan säädettäväksi 
velvoitteesta liittää toimeenpannusta rahankeräyksestä tehtävään tilitykseen 
tilintarkastajan lausunto, jos rahankeräyksen toimeenpanijalla on tilintarkastaja. 
Tilintarkastusvelvollisuus ja siitä seuraava velvollisuus liittää tilintarkastuslausunto 
tilitykseen riippuisi siis yleisistä tilintarkastusvelvollisuutta koskevista 
säännöksistä. </p>
<p class="LLKappalejako">Varsinkaan suppeiden rahankeräysten osalta 
pelkästään rahankeräysten valvontaan perustuvista syistä asetetut tilintarkastusvaatimukset 
eivät olisi kohtuullisia rahankeräyksiä toimeenpanevalle yhteisölle. </p>
<p class="LLKappalejako">Rahankeräyslain 31 §:n 1 momentissa ehdotetaan 
annettavaksi valtuus säätää valtioneuvoston asetuksella tarkemmin rahankeräysten 
tilitysten sisällöstä, toimeenpantujen rahankeräysten tilitysten nähtävänä 
pitämisestä, tilitysten nähtävänä pitämiseen liittyvistä määräajoista 
sekä tilitysten säilyttämisestä. </p>
<p class="LLKappalejako">Jos rahankeräysluvan hakija olisi jättänyt 
aikaisempaa rahankeräystään koskevan tilityksen määräajassa tekemättä 
taikka ei olisi täydentänyt tai oikaissut tilitystä viranomaisen määräämällä 
tavalla, uutta rahankeräyslupaa ei voitaisi ehdotetun 13 §:n 3 momentin 
mukaan antaa ennen kuin tilitys taikka tilityksen täydennys tai oikaisu 
olisi jätetty lupaviranomaiselle ja viranomainen olisi sen myös hyväksynyt. </p>
<p class="LLKappalejako">Tilityksen tai loppuilmoituksen laiminlyöminen 
ehdotetaan säädettäväksi rikoslain 17 luvun 16 b §:n 6 kohdassa rahankeräysrikoksena 
rangaistavaksi. </p>
<p class="LLKappalejako"><span class="LLLihavointi--Char">22 §.</span> <span class="LLKursivointi--Char">Kielto-oikeus 
ja uhkasakko</span>. Lupaviranomaisen valvonnan tehostamiseksi rahankeräyslakiin 
ehdotetaan otettavaksi säännökset lupaviranomaisen mahdollisuudesta 
käyttää erilaisia turvaamistoimenpiteitä. Voimassa olevan rahankeräyslain 
nojalla viranomaisilla ei ole lainkaan tällaisia toimivaltuuksia ja 
ainoa mahdollisuus puuttua havaittuihin väärinkäytöksiin ja rikosepäilyihin 
on lupaviranomaisen mahdollisuus tehdä tutkintapyyntö poliisille tai 
kihlakunnan poliisilaitoksen ollessa lupaviranomaisena aloittaa mahdollisesti 
itse rikoksen esitutkinta havaittuaan epäillyn rikoksen.</p>
<p class="LLKappalejako">Rahankeräyslain 22 §:n 1 momentissa ehdotetaan 
säädettäväksi, että lupaviranomainen voisi kieltää jatkamasta rahankeräyksen 
toimeenpanoa ja rahankeräyksellä saatujen varojen käyttämistä, jos rahankeräyksen 
toimeenpanossa tai rahankeräyksellä saatujen varojen käyttämisessä epäillään 
meneteltävän virheellisesti tai viranomaisen tietoon on tullut seikkoja, 
jotka todennäköisesti johtavat rahankeräysluvan peruuttamiseen. </p>
<p class="LLKappalejako">Valvonnan tehokkuuden turvaamiseksi väliaikaisten 
turvaamistoimenpiteiden käyttämiskynnys olisi varsin matala. Rahankeräyksen 
toimeenpanon kieltämiseen riittäisi pelkästään, että rahankeräyksen 
toimeenpanossa tai rahankeräyksellä saatujen varojen käyttämisessä epäillään 
meneteltävän virheellisesti tai mahdollisesti rikollisesti.</p>
<p class="LLKappalejako">Pykälän 1 momentin mukaan lupaviranomainen 
voisi niin ikään kieltää edellä mainituin edellytyksin luottolaitosta 
luovuttamasta varoja rahankeräystililtä tai muulta rahankeräysluvan 
saajan pankkitililtä. Varojen luovutuskielto voisi koskea myös muuta 
luvan haltijan pankkitiliä kuin rahankeräystiliä. Tämä tulisi kysymykseen 
tilanteissa, joissa muulla luvan haltijan pankkitilillä voitaisiin epäillä 
olevan rahankeräyksellä saatuja varoja. Epäilys voisi perustua esimerkiksi 
siihen, että varoja havaitaan siirretyn rahankeräystililtä tuolle tilille. 
Kieltopäätös olisi tarpeen sellaisissa tilanteissa, joissa voidaan epäillä, 
että tilillä olevat varat siirretään pois tililtä mahdollisen pakkokeinon 
tai turvaamistoimen välttämiseksi. Näissä tilanteissa lupa- ja valvontaviranomaisella 
tulisi olla mahdollisuus reagoida nopeasti havaittuihin mahdollisiin 
väärinkäytöksiin. </p>
<p class="LLKappalejako">Pykälän 2 momentissa ehdotetaan säädettäväksi, 
että lupaviranomaisen päätös, jolla on kielletty rahankeräyksen toimeenpanon 
tai rahankeräyksellä saatujen varojen käyttämisen jatkaminen taikka 
varojen luovuttaminen rahankeräystililtä tai luvan saajan muulta pankkitililtä, 
olisi voimassa enintään kolme kuukautta. Lupaviranomainen voisi jatkaa 
päätöksen voimassaoloaikaa enintään kuudella kuukaudella kerrallaan, 
jos menettelyä rahankeräyksen toimeenpanossa tai rahankeräyksellä saatujen 
varojen käyttämisessä ei ole korjattu tai rahankeräysluvan peruuttamista 
koskeva asiaa ei ole vielä ratkaistu.</p>
<p class="LLKappalejako">Pykälän 3 momentissa ehdotetaan säädettäväksi, 
että lupaviranomainen voisi asettaa määräämänsä kiellon tehosteeksi 
myös uhkasakon. Uhkasakon asettaisi ja sen tuomitsisi maksettavaksi 
rahankeräysluvan antanut lupaviranomainen. Uhkasakkomenettelyyn sovellettaisiin 
uhkasakkolakia (1113/1990). </p>
<p class="LLKappalejako">Uhkasakkolain mukaan uhkasakko asetetaan euromäärältään 
kiinteänä tai siten, että sen suuruus määräytyy ajan kulumisen mukaan. 
Jos päävelvoite koskee yhteisöä tai säätiötä, uhkasakko kohdistetaan 
joko yhteisöön tai säätiöön taikka sen päätösvaltaa käyttävän toimielimen 
jäseniin tai toimitusjohtajaan tai vastaavassa asemassa olevaan muuhun 
henkilöön. Uhkasakon suuruutta harkittaessa on otettava huomioon päävelvoitteen 
laatu ja laajuus, velvoitetun maksukyky ja muut asiaan vaikuttavat seikat. 
Juokseva uhkasakko asetetaan määräämällä uhkasakolle kiinteä peruserä 
sekä lisäerä jokaista sellaista päätöksessä ilmoitettavaa ajanjaksoa 
varten, jonka kuluessa päävelvoitetta ei ole annetusta määräyksestä 
huolimatta asianmukaisesti noudatettu.</p>
<p class="LLKappalejako">Uhkasakko tulee tuomita maksettavaksi, jos 
päävelvoitetta ei ole noudatettu eikä noudattamatta jättämiseen ole 
pätevää syytä. Uhkasakko voidaan poikkeuksellisesti tuomita asetettua 
pienempänä, jos päävelvoitetta on olennaiselta osalta noudatettu tai 
velvoitetun maksukyky on merkittävästi alentunut taikka uhkasakon määrän 
alentamiseen on muu perusteltu syy. </p>
<p class="LLKappalejako">Lupaviranomaisen päätökseen, jolla uhkasakko 
on asetettu, sekä päätökseen, jolla uhkasakko on tuomittu maksettavaksi, 
haettaisiin muutosta siten kuin uhkasakkolain 24 §:ssä säädetään. Tästä 
ehdotetaan otettavaksi maininta ehdotetun lain muutoksenhakua koskevaan 
30 §:ään. </p>
<p class="LLKappalejako">Maksamattoman uhkasakon muuntamisesta vankeudeksi 
säädetään rikoslain 2 a luvussa.</p>
<p class="LLKappalejako"><span class="LLLihavointi--Char">23 §.</span> <span class="LLKursivointi--Char">Rahankeräysluvan 
peruuttaminen ja kirjallinen varoitus.</span> Voimassa olevan rahankeräyslain 
8 §:n mukaan rahankeräysluvan myöntänyt viranomainen voi peruuttaa myöntämänsä 
rahankeräysluvan, jos rahankeräystä toimeenpantaessa ei noudateta rahankeräyslakia 
tai sen nojalla annettuja asetustasoisia säännöksiä tai lupaviranomaisen 
antamia määräyksiä. Ennen rahankeräysluvan peruuttamista rahankeräysluvan 
haltijalle on aina varattava tilaisuus tulla kuulluksi asiassa.</p>
<p class="LLKappalejako">Rahankeräysluvan peruuttamista on pidettävä 
yksilön oikeusasemaan puuttuvana viranomaistoimena luvan epäämistä jyrkempänä. </p>
<p class="LLKappalejako">Rahankeräyslain 23 §:ssä esitetään säädettäväksi 
rahankeräysluvan peruuttamisesta. Pykälän 1 momentissa ehdotetaan säädettäväksi 
rahankeräysluvan peruuttamiseen toimivaltaisesta viranomaisesta. Sen 
mukaan rahankeräysluvan peruuttaisi rahankeräysluvan myöntänyt viranomainen. 
Rahankeräyslupa olisi aina peruutettava, jos rahankeräysluvan saaja 
sitä pyytää. Rahankeräysluvan saaja voisi pyytää rahankeräysluvan peruuttamista 
esimerkiksi sen vuoksi, että rahankeräyksen toimeenpano havaitaan ilmeisen 
epätarkoituksenmukaiseksi tai olosuhteet ovat olennaisesti muuttuneet. 
Olennainen muutos voisi olla esimerkiksi se, että rahankeräyksen kohteeksi 
ilmoitettu kohde on tuhoutunut eikä rahankeräyksen jatkaminen ole sen 
vuoksi enää tarkoituksenmukaista.</p>
<p class="LLKappalejako">Pykälän 2 momentissa ehdotetaan säädettäväksi 
rahankeräysluvan harkinnanvaraisista peruuttamisperusteista. Momentin 
1 kohdan mukaan rahankeräyslupa voitaisiin peruuttaa luvan saamisen 
edellytysten lakattua olosuhteiden muutosten vuoksi. Rahankeräyslupa 
voitaisiin peruuttaa, jos luvan haltija ei olisi asetetussa määräajassa 
korjannut edellytyksissä olevia puutteita.</p>
<p class="LLKappalejako">Ehdotetun pykälän 2 momentin 2 kohdan mukaan 
harkinnanvaraisena peruuttamisperusteena olisi myös se, että rahankeräysluvan 
saaja, rahankeräyksen käytännön toimeenpanija tai näiden puolesta tosiasiallista 
päätösvaltaa käyttävä henkilö on lainvoimaisella tuomiolla tuomittu 
sellaisesta rikoksesta, joka osoittaa tämän olevan sopimaton tehtäväänsä, 
taikka tämä on tahallisesti menetellyt rahankeräyksen toimeenpanossa 
tai rahankeräyksellä saatujen varojen käyttämisessä olennaisesti virheellisesti. 
Varsinkin talous- ja omaisuusrikokset olisivat yleensä sellaisia seikkoja, 
jotka osoittavat rahankeräyksen toimeenpanijan sopimattomuutta. </p>
<p class="LLKappalejako">Rikokseen syyllistymisen seuraukset perustuisivat 
kokonaisarvioon. Yhteisön yhden vastuuhenkilön syyllistymisestä sinänsä 
sopimattomuutta osoittavaan rikokseen ei välttämättä aina seuraisi rahankeräysluvan 
peruuttaminen, jos kyseisen henkilön toiminnan ei katsottaisi vaarantaneen 
luottamusta koko yhteisön toimintaan.</p>
<p class="LLKappalejako">Ehdotetun pykälän 2 momentin 3 kohdan mukaan 
harkinnanvaraisena rahankeräysluvan peruuttamisen perusteena olisi myös 
se, että rahankeräysluvan saaja tai rahankeräyksen käytännön toimeenpanija 
on olennaisesti rikkonut rahankeräyslain tai sen nojalla annetun asetuksen 
säännöksiä taikka rahankeräysluvan ehtoja ja määräyksiä. </p>
<p class="LLKappalejako">Pykälän 3 momentissa ehdotetaan säädettäväksi, 
että lupaviranomainen voisi 2 momentissa tarkoitetussa tapauksessa eli 
tilanteessa, jossa on olemassa jokin harkinnanvarainen rahankeräysluvan 
peruuttamisen peruste, antaa rahankeräysluvan haltijalle kirjallisen 
varoituksen. </p>
<p class="LLKappalejako">Kirjallisen varoituksen antaminen tulisi kyseeseen 
tilanteessa, jossa rahankeräysluvan peruuttaminen olisi olosuhteet huomion 
ottaen kohtuutonta. Rahankeräysluvan peruuttaminen voisi olla kohtuutonta 
esimerkiksi silloin, kun rahankeräyksen toimeenpanossa on tapahtunut 
vain vähäinen virhe ja kerätyt varat ovat edelleen luotettavasti keräyksen 
toimeenpanijan hallussa. </p>
<p class="LLKappalejako">Pykälän 3 momentin mukaan lupaviranomainen 
voisi 22 §:n 3 momentin 2 ja 3 kohdassa tarkoitetuissa tapauksissa jättää 
luvan peruuttamatta, jos luvan saaja on tehnyt esityksen käytännön toimeenpanijan 
vaihtamiseksi ja lupaviranomainen voi hyväksyä tehdyn muutosesityksen.</p>
<p class="LLKappalejako">Rahankeräysluvan peruuttaminen ja kirjallisen 
varoituksen antaminen voisi johtua sekä luvan saajan että rahankeräyksen 
käytännön toimeenpanijan toiminnassa havaituista väärinkäytöksistä tai 
epäselvyyksistä. Jos syynä olisi rahankeräyksen käytännön toimeenpanijan 
itsenäinen virheellinen toiminta, rahankeräyslupa voitaisiin jättää 
peruuttamatta, jos rahankeräysluvan haltija vaihtaisi rahankeräyksen 
käytännön toimeenpanijan viipymättä toiseen lupaviranomaisen hyväksymään 
rahankeräyksen käytännön toimeenpanijaan. Käytännössä tämä toimenpide 
toteutettaisiin siten, että lupaviranomainen muuttaisi hakijan kirjallisesta 
hakemuksesta rahankeräysluvan lupaehtoja.</p>
<p class="LLKappalejako">Edellä mainitulla säännöksellä mahdollistettaisiin 
se, ettei rahankeräyksen käytännön toimeenpanijan toiminta vaikuta rahankeräysluvan 
saajan asemaan, jos luvan saaja on ryhtynyt toimenpiteisiin havaittujen 
virheiden korjaamiseksi.</p>
<p class="LLKappalejako">Voimassa olevan rahankeräyslain mukaan ennen 
rahankeräysluvan peruuttamista luvan saajalle on aina varattava tilaisuus 
tulla kuulluksi. Rahankeräysluvan myöntämis- ja peruuttamismenettelyyn 
sovelletaan hallintolakia yleislakina, jollei rahankeräyslaissa erikseen 
toisin säädetä. Hallintolain 6 lukuun sisältyvät säännökset asian selvittämisestä 
ja asianosaisen kuulemisesta. Hallintolain 34 §:n mukaan asianosaiselle 
on ennen asian ratkaisemista varattava tilaisuus lausua mielipiteensä 
asiasta sekä antaa selityksensä sellaisista vaatimuksista ja selvityksistä, 
jotka saattavat vaikuttaa asian ratkaisuun. Säännöksen johdosta kuulemismenettelystä 
ei ole tarpeen säätää erikseen rahankeräyslaissa. </p>
<p class="LLKappalejako"><span class="LLLihavointi--Char">24 §.</span> <span class="LLKursivointi--Char">Toimitsijan 
määrääminen</span>. Voimassa olevan rahankeräyslain 11 §:n mukaan jos 
rahankeräyslupa on peruutettu tai toimeenpannusta rahankeräyksestä vaadittava 
tilitys laiminlyöty taikka se on puutteellinen tai rahankeräyksellä 
kerättyjä varoja ei ole käytetty rahankeräysluvassa mainittuun tarkoitukseen, 
lääninhallitus voi määrätä toimitsijan, jonka tehtävänä on ottaa kerätyt 
varat haltuunsa ja tehdä tilitys. Lääninhallituksen on luovutettava 
varat alkuperäiseen, tai jollei se ole mahdollista, sitä lähellä olevaan 
tarkoitukseen. Määrätty toimitsija on tehtävässään lääninhallituksen 
valvonnan alainen. Luvan saaja vastaa toimitsijan määräämisestä aiheutuneista 
kustannuksista, jotka voidaan suorittaa myös rahankeräysvaroista. </p>
<p class="LLKappalejako">Rahankeräyslain 24 §:n 1 momentissa ehdotetaan 
säädettäväksi, että lupaviranomainen voisi määrätä toimitsijan ottamaan 
rahankeräysluvan saajan kustannuksella rahankeräyksellä saadut varat 
haltuunsa ja tekemään niistä rahankeräystilityksen lupaviranomaiselle. 
Toimitsija voitaisiin määrätä, jos lupa on peruutettu, tilitystä ei 
ole tehty määräajassa tai luvan saaja ei ole noudattanut ehdotetun 21 
§:n 2 momentin 2 kohdan mukaista määräystä uuden tilityksen tekemisestä, 
tilityksen täydentämisestä tai oikaisemisesta.</p>
<p class="LLKappalejako">Se, että rahankeräyksellä kerättyjä varoja 
ei ole käytetty rahakeräysluvassa mainittuun tarkoitukseen, on erillisenä 
toimitsijan määräämisen perusteena tarpeeton, koska väärä kerättyjen 
varojen käyttötarkoitus voisi johtaa ehdotetun 23 §:n 2 momentin 3 kohdan 
nojalla rahankeräysluvan peruttamiseen, joka taas olisi jo sinällään 
toimitsijan määräämisen peruste. </p>
<p class="LLKappalejako">Toimitsijan määräämisestä päättäisi aina lupaviranomainen. 
Rahankeräykseen luvan myöntäneellä viranomaisella olisi parhaat edellytykset 
tehdä kyseiseen rahankeräykseen liittyvät toimitsijan määräämistä ja 
toimeenpannulla rahankeräyksellä saatujen varojen käyttämistä koskevat 
ratkaisut. Näin ollen myös kihlakunnan poliisilaitokset voisivat itsenäisesti 
määrätä toimitsijan antamansa rahankeräysluvan nojalla toimeenpantujen 
rahankeräysten selvittämiseksi. </p>
<p class="LLKappalejako">Toimitsijan määrääminen olisi aina lupaviranomaisen 
harkinnassa.</p>
<p class="LLKappalejako">Voimassa olevassa rahankeräyslaissa ei ole 
säännelty sitä, kuka voidaan määrätä toimitsijaksi.</p>
<p class="LLKappalejako">Pykälän 2 momentissa ehdotetaan säädettäväksi 
määrättävän toimitsijan kelpoisuusvaatimuksista. Kelpoisuusvaatimukset 
olisivat yhdenmukaiset sen kanssa, mitä oikeudenkäymiskaaren 15 luvun 
2 §:n 1 momentissa säädetään oikeudenkäyntiasiamiehen ja –avustajan 
kelpoisuusvaatimuksista.</p>
<p class="LLKappalejako">Pykälän 3 momentissa ehdotetaan säädettäväksi, 
että lupaviranomainen päättäisi rahankeräyksellä saatujen varojen käyttämisestä. 
Rahankeräyksellä kerätyt varat olisi käytettävä aina rahankeräysluvassa 
määrättyyn tai sitä lähellä olevaan käyttötarkoitukseen. </p>
<p class="LLKappalejako">Voimassa olevan rahankeräyslain mukaan ennen 
rahankeräyksellä kerättyjen varojen luovuttamispäätöstä rahankeräysluvan 
saajalle on varattava tilaisuus tulla kuulluksi. Tätä koskevan erillisen 
säännöksen sisällyttäminen rahankeräyslakiin on tarpeetonta, koska hallintoasiassa 
noudatettaviin menettelyihin sovelletaan hallintolakia yleislakina. 
Hallintolain 34 §:ään sisältyy yleissäännös asianosaisen kuulemisesta.</p>
<p class="LLKappalejako">Toimitsijan määräämisessä tarkoituksena ja 
tavoitteena on rahankeräyksellä saatujen varojen haltuunotto. Asian 
mahdollisesti kiireellisestä luonteesta johtuen ei aina ole mahdollista 
varata luvan saajalle tilaisuutta tulla kuulluksi ennen toimitsijan 
määräämistä. Hallintolain 34 §:n 2 momentissa on säädetty niistä tilanteista, 
joissa asia voidaan ratkaista asianosaista kuulematta. </p>
<p class="LLKappalejako"><span class="LLLihavointi--Char">25 §.</span> <span class="LLKursivointi--Char">Rahankeräysrikos 
ja lievä rahankeräysrikos.</span> Voimassa oleva rahankeräyslaki sisältää 
rahankeräysrikosta ja rahankeräysrikkomusta koskevat säännökset. Rahankeräyslain 
12 §:n mukaan joka toimeenpanee muun kuin 3 §:n 2 tai 3 momentissa tarkoitetun 
rahankeräyksen ilman rahankeräyslupaa, laiminlyö tilityksen tekemisen 
tai toimeenpanee 2 §:n 3 momentissa tarkoitetun rahankeräyksen, on tuomittava 
rahankeräysrikoksesta sakkoon tai vankeuteen enintään kuudeksi kuukaudeksi. 
Pykälän 2 momentin mukaan joka muulla tavoin rikkoo rahankeräyslakia 
tai sen nojalla annettuja säännöksiä tai määräyksiä, on tuomittava rahankeräysrikkomuksesta 
sakkoon. </p>
<p class="LLKappalejako">Voimassa olevan rahankeräyslain 13 §:n mukaan 
vastoin rahankeräyslain säännöksiä kerätyt varat on tuomittava valtiolle 
menetetyiksi. Ketjukirjeiden avulla tai siihen verrattavalla tavalla 
kerätyt varat voidaan tuomita menetetyiksi, kun ne on jätetty postin 
tai muun laitoksen taikka henkilön haltuun toimitettavaksi keräyksen 
toimeenpanijalle, siihen osallistuneelle tai sitä muutoin edistäneelle. 
Pykälän 2 momentin mukaan jos keräys tapahtuu ulkomailta eikä ketään 
voida panna syytteeseen Suomessa, menetetyksi tuomitsemista koskeva 
asia on käsiteltävä Helsingin käräjäoikeudessa.</p>
<p class="LLKappalejako">Nyt ehdotetaan, että rahankeräysrikoksia koskevat 
säännökset sisällytettäisiin rikoslakiin. </p>
<p class="LLKappalejako">Rahankeräyslain 25 §:n 1 momenttiin jäisi ainoastaan 
viittaus rikoslain rahankeräysrikosta ja lievää rahankeräysrikosta koskeviin 
säännöksiin. Rikoslain kokonaisuudistuksen yhteydessä omaksutun periaatteen 
mukaan ainakin kaikkien vankeusuhkaisten rangaistussäännösten tulisi 
olla rikoslaissa.</p>
<p class="LLKappalejako">Menettämisseuraamuksia koskeva erityissäännös 
rahankeräyslaissa on tarpeeton, koska rikoslain 10 luvun menettämisseuraamuksia 
koskevat säännökset ovat riittävät myös rahankeräysrikosten kyseessä 
ollen. Rahankeräyslain 25 §:n 2 momentissa ehdotetaan vain viitattavaksi 
rikoslain menettämisseuraamuksia koskeviin säännöksiin. </p>
<p class="LLKappalejako">Rahankeräysrikoksissa ja lievissä rahankeräysrikoksissa 
saattaa tulla sovellettavaksi myös rikoslain 10 luvun 10 §:n 1 momentin 
3 kohta, jonka mukaan menettämisseuraamus saadaan jättää tuomitsematta, 
jos menettämisseuraamuksen tuomitseminen olisi kohtuutonta ottaen huomioon 
rikoksen ja esineen tai omaisuuden laatu, vastaajan taloudellinen asema 
sekä muut olosuhteet. </p>
<p class="LLKappalejako"><span class="LLLihavointi--Char">26 §.</span> <span class="LLKursivointi--Char">Valvonta</span>. 
Voimassa olevan rahankeräyslain 6 §:n mukaan sisäasiainministeriö vastaa 
rahankeräystoiminnan yleisestä valvonnasta ja rahankeräysten toimeenpanon 
tilastoimisesta. Sisäasiainministeriö voi myös antaa viranomaisille 
ja kansalaisille sekä rahankeräyksiä toimeenpaneville yhteisöille rahankeräysten 
toimeenpanoa koskevia lausuntoja ja ohjeita.</p>
<p class="LLKappalejako">Rahankeräyslain 26 §:n 1 momentissa ehdotetaan 
säädettäväksi Etelä-Suomen lääninhallitukselle vastuu rahankeräysten 
toimeenpanon yleisestä valvonnasta ja ohjauksesta. Rahankeräyksiin liittyvien 
lupamenettelyjen yhdenmukaistamiseksi ja rahankeräysten toimeenpanon 
lainmukaisuuden varmistamiseksi paikallisia lupa- ja valvontaviranomaisia 
ohjattaisiin keskitetysti valvontatehtävässä.</p>
<p class="LLKappalejako">Ehdotetun 26 §:n 1 momentin mukaan Etelä-Suomen 
lääninhallitus vastaisi myös rahankeräysten toimeenpanon tilastoinnista. 
Tilastointi on tarpeen paitsi rahankeräysten valvomiseksi myös tietojen 
saamiseksi rahankeräystoiminnan kehittymisestä. Tilastoitavia seikkoja 
olisivat rahankeräysten toimeenpanoa varten haetut, annetut ja hylätyt 
luvat sekä annetut kirjalliset varoitukset. Tilastoinnin kohteena voisi 
olla myös rahankeräysten brutto- ja nettotuottojen kehitys. </p>
<p class="LLKappalejako">Ehdotetun 26 §:n 2 momentin mukaan Etelä-Suomen 
lääninhallitus ja kihlakunnan poliisilaitokset vastaisivat myöntämiinsä 
lupiin perustuvien rahankeräysten valvonnasta.</p>
<p class="LLKappalejako">Rahankeräysten toimeenpanon valvonta rakentuu 
ennakollisesta valvonnasta ja jälkikäteisvalvonnasta. Ennakollinen valvonta 
tapahtuu lupaedellytysten täyttymisen sekä keräys- ja käyttösuunnitelman 
tarkoituksenmukaisuuden arvioinnin kautta. Toimeenpantujen rahankeräysten 
tilitysten ja mahdollisesti edellytettävien välitilitysten tarkastaminen 
muodostavat keskeisen jälkikäteisvalvonnan elementin. Lisäksi lupaviranomainen 
voisi ehdotetun 27 §:n mukaista tietojensaantioikeuttaan käyttämällä 
harjoittaa tarvittaessa ja käytettävissä olevien resurssien sen salliessa 
myös reaaliaikaista valvontaa.</p>
<p class="LLKappalejako">Ehdotetun 26 §:n 3 momentin mukaan Etelä-Suomen 
lääninhallitus voisi antaa rahankeräysten toimeenpanoa koskevia lausuntoja 
ja ohjeita. Lausuntoja ja ohjeita voitaisiin antaa muun muassa lain 
tulkintakysymyksistä ja lain soveltamisesta.</p>
<p class="LLKappalejako"><span class="LLLihavointi--Char">27 §.</span> <span class="LLKursivointi--Char">Rahankeräysten 
valvontatiedosto</span>. Voimassa olevan rahankeräysasetuksen 2 §:n 
2 momentin mukaan lääninhallituksen on toimitettava antamastaan rahankeräysluvasta 
tiedot poliisin tietojärjestelmään. Poliisilla ei kuitenkaan ole käytännössä 
ollut rahankeräyksiä koskevaa tiedostoa.</p>
<p class="LLKappalejako">Rahankeräyslakiin ehdotetaan otettavaksi rahankeräysten 
valvontatiedoston pitämiseen oikeuttava säännös. </p>
<p class="LLKappalejako">Ehdotetun 27 §:n&nbsp; 1 momentin mukaan poliisi 
pitäisi rahankeräystoiminnan valvontaa varten tiedostoa lupahakemuksista, 
luvista, lupien peruuttamisista, kirjallisista varoituksista ja tilityksistä 
sekä luvan hakijoista ja saajista sekä rahankeräyksen käytännön toimeenpanijoista. 
Tiedoston käyttötarkoituksena olisi rahankeräystoiminnan valvonta ja 
muiden rahankeräyslaissa poliisille ja Etelä-Suomen lääninhallitukselle 
säädettyjen tehtävien suorittaminen. Rahankeräystoiminnan valvonta tehostuisi, 
kun käytössä olisi valtakunnallinen tiedosto, jonka tietoja lupaviranomaiset 
voisivat hyödyntää lupaharkintaa tehdessään sekä lupavalvontaa kohdentaessaan 
ja suorittaessaan. </p>
<p class="LLKappalejako">Samanaikaisesti ehdotetun uuden rahankeräyslain 
antamisen kanssa ehdotetaan muutettavaksi henkilötietojen käsittelystä 
poliisitoimessa annettua lakia (761/2003). Tuohon lakiin ehdotetaan 
lisättäväksi säännökset rahankeräysten valvontatiedostosta. Tarkoituksena 
on muodostaa rahankeräysten valvontatiedostosta poliisin hallintoasiain 
tietojärjestelmän osatiedosto. Henkilötietojen käsittelystä poliisitoimessa 
annetussa laissa on poliisitoimea koskevia henkilötietojen käsittelyn 
erityissäännöksiä, tietojen käyttämistä ja luovuttamista koskevia säännöksiä, 
säännöksiä tietojen poistamisesta ja arkistoinnista sekä kansainväliseen 
poliisiyhteistyöhön liittyvän henkilötietojen käsittelyn erityissäännöksiä. </p>
<p class="LLKappalejako">Ehdotetussa rahankeräyslain 27 §:n 2 momentissa 
ehdotetaan vain todettavaksi, että rahankeräysten valvontatiedostosta 
säädetään tarkemmin henkilötietojen käsittelystä poliisitoimessa annetussa 
laissa. </p>
<p class="LLKappalejako">Rahankeräyslupien ja tilitysten julkistamisesta 
ehdotetaan säädettäväksi rahankeräyslain 29 §:ssä. Tietojen julkistaminen 
voisi tapahtua valvontatiedostoa teknisesti hyödyntämällä.</p>
<p class="LLKappalejako"><span class="LLLihavointi--Char">28 §.</span> <span class="LLKursivointi--Char">Tietojensaantioikeus. </span>
Nykyisessä rahankeräyslaissa ei ole nimenomaista tietojensaantioikeutta 
koskevaa säännöstä. </p>
<p class="LLKappalejako">Rahankeräysluvan hakijaan tai saajaan kohdistuvan 
tietojensaantioikeuden on katsottu seuraavan lupa-asian käsittelystä 
itsestään.</p>
<p class="LLKappalejako">Poliisilain (493/1995) 35 ja 36 §:ssä sekä 
henkilötietojen käsittelystä poliisitoimessa annetun lain 13 §:ssä on 
yleiset säännökset poliisin oikeudesta saada tietoja viranomaiselta 
ja yksityiseltä yhteisöltä tai henkilöltä sekä poliisin oikeudesta saada 
tietoja eräistä rekistereistä. Rahankeräystoiminnan erityisluonteen 
johdosta tietojensaannista sen valvontaan on kuitenkin syytä säätää 
erikseen. Ehdotetun säännöksen mukainen tietojen saantioikeus koskisi 
siten myös kihlakuntien poliisilaitoksia. Kihlakunnan poliisilaitoksen 
oikeus saada tietoja, jotka liittyvät rahankeräysten toimeenpanon valvontaan, 
olisi erotettava edellä mainituista poliisilaissa säädetyistä poliisin 
yleisistä tietojensaantioikeuksista. Lupa- ja valvontaviranomaisen tiedonsaantioikeuden 
edellytyksenä ei olisi, että luvan saajaa tai rahankeräyksen toimeenpanijaa 
epäiltäisiin rikoksesta tai muusta väärinkäytöksestä, vaan lupa- ja 
valvontaviranomaisilla olisi valvontatehtävänsä suorittamiseksi oikeus 
saada tiedot suoraan ehdotetun säännöksen nojalla.</p>
<p class="LLKappalejako">Ehdotetun 28 §:n 1 momentin mukaan Etelä-Suomen 
lääninhallituksella ja kihlakunnan poliisilaitoksella olisi oikeus saada 
rahankeräysten toimeenpanemiseen välittömästi liittyviä ja rahankeräysten 
toimeenpanon valvonnassa tarpeellisia tietoja. Momentin 1 kohdassa säädettäisiin 
tietojen saannista luvan hakijalta tai saajalta sekä rahankeräyksen 
käytännön toimeenpanijalta, 2 kohdassa tietojen saannista talletuspankilta 
ja 3 kohdassa tietojen saannista viranomaiselta ja julkista tehtävää 
hoitamaan asetetulta yhteisöltä. </p>
<p class="LLKappalejako">Lupa- ja valvontaviranomaisilla olisi oikeus 
saada tiedot, jotka liittyvät välittömästi rahankeräysten toimeenpanemiseen. 
Tämän säännöksen nojalla lupa- ja valvontaviranomaisilla ei olisi oikeutta 
saada tietoja, jotka liittyvät ainoastaan rahankeräysten toimeenpanoon 
luvan saaneen yhdistyksen tai säätiön muuhun toimintaan. Tietojensaantioikeus 
rajoittuisi valvontatehtävien suorittamiseksi tarpeellisten tietojen 
saantiin.</p>
<p class="LLKappalejako">Ehdotetun 28 §:n 2 momentin mukaan tiedot toiselta 
viranomaiselta ja julkista tehtävää hoitamaan asetetulta yhteisöltä 
olisi mahdollista saada myös teknisen käyttöyhteyden avulla tai konekielisessä 
muodossa. Asiasta nimenomaisesti säätäminen on tarpeen viranomaisten 
toiminnan julkisuudesta annetun lain (621/1999) 29 §:n 3 momentin johdosta. </p>
<p class="LLKappalejako">Ehdotetun 28 §:n 3 momentin mukaan Etelä-Suomen 
lääninhallituksella olisi oikeus saada rahankeräysten toimeenpanon tilastoimiseksi 
tarvittavia tietoja luvan saajalta ja rahankeräyksen käytännön toimeenpanijalta 
maksutta ja yhteisön jäsentä, tilintarkastajaa, toimitusjohtajaa, hallituksen 
jäsentä tai työntekijää velvoittavan yrityssalaisuuden estämättä.</p>
<p class="LLKappalejako">Valtioneuvoston asetuksella voitaisiin antaa 
tarkempia säännöksiä rahankeräysluvan saajan velvollisuudesta toimittaa 
maksutta tietoja rahankeräysten toimeenpanosta rahankeräysten tilastointia 
varten.</p>
<p class="LLKappalejako"><span class="LLLihavointi--Char">29 §.</span> <span class="LLKursivointi--Char">Tietojen 
julkistaminen.</span> Voimassa olevassa rahankeräyslaissa ei ole säännöstä 
lupien, lupien peruuttamisten, varoitusten ja tilitysten julkistamisesta.</p>
<p class="LLKappalejako">Rahankeräysasioihin liittyvät asiakirjat ovat 
julkisia, ellei niihin sisälly poikkeuksellisesti salassa pidettäviksi 
säädettyjä tietoja. </p>
<p class="LLKappalejako">Rahankeräyslupahakemuksiin ei yleensä sisälly 
esimerkiksi viranomaisten toiminnan julkisuudesta annetun lain 24 §:n 
1 momentin 20 kohdassa tarkoitetuiksi liike- tai ammattisalaisuuksiksi 
katsottavia tietoja. </p>
<p class="LLKappalejako">Joissakin tapauksissa esimerkiksi alihankkijoiden 
kanssa tehdyt liiketoimintasopimukset saattavat kuitenkin sisältää tällaisia 
tietoja. Rahankeräyksen toimeenpanon yleisen edun kannalta tarkoituksenmukaisuuden 
arvioinnissa välttämättömiä tietoja ei kuitenkaan voida katsoa salassa 
pidettäviksi.</p>
<p class="LLKappalejako">Rahankeräysasioihin liittyvät asiakirjat saattavat 
sen sijaan sisältää viranomaisten toiminnan julkisuudesta annetun lain 
24 §:n 1 momentin 15 kohdan nojalla salassa pidettäviä tietoja viranomaisen 
tehtäväksi säädetystä tarkastuksesta tai muusta valvontatoimeen liittyvästä 
seikasta.</p>
<p class="LLKappalejako">Ehdotetun 29 §:n 1 momentissa ehdotetaan säädettäväksi 
lupaviranomaisen velvollisuudesta pitää tiettyjä rahankeräyksiin liittyviä 
tietoja yleisön saatavilla. Yleisön saatavilla olisi pidettävä rahankeräyslupien 
myöntämistä, peruuttamista ja varoitusta koskevat tiedot sekä tilitystiedot.&nbsp; 
Sama velvollisuus seuraisi pitkälle jo viranomaisten toiminnan julkisuudesta 
annetusta laista, erityisesti sen 5 luvussa säädetyistä viranomaisen 
velvollisuuksista edistää tiedonsaantia ja hyvää tiedonhallintatapaa. </p>
<p class="LLKappalejako">Kun rahankeräysluvista ja tilityksistä tiedon 
saaminen muodostaisi keskeisen elementin varojen lahjoittajien oikeusturvan 
takaamisessa, tietojen yleisön saatavilla pitämisestä ehdotetaan erityissäännöstä 
uuteen rahankeräyslakiin.</p>
<p class="LLKappalejako">Ehdotetun 29 §:n 2 momentin mukaan lupaviranomaisilla 
olisi oikeus julkaista tietoja rahankeräysluvista, rahankeräyslupien 
peruuttamisista, annetuista varoituksista ja tilityksistä. Tietoja voitaisiin 
julkaista kunkin lupaviranomaisen toimesta tai niiden yhteistyönä keskitetysti. 
Kyseessä ei olisi velvollisuus, vaan oikeus. Tehokas tiedottaminen voisi 
tapahtua esimerkiksi internetin välityksellä, jolloin rahankeräyksiin 
osallistujat voisivat halutessaan varmistaa helposti ja nopeasti rahankeräysluvan 
olemassaolon ja kerääjän aikaisempien keräysten onnistumisen. Sen sijaan 
eräissä valtioissa käytössä olevat väärinkäytöksiin syyllistyneitä rahankeräysten 
toimeenpanijoita koskevat varoituslistat olisivat meillä yksityisyyden 
suojan näkökulmasta ongelmallisia, varsinkin jos olisi kysymys vasta 
epäillyistä väärinkäytöksistä.</p>
<p class="LLKappalejako"><span class="LLLihavointi--Char">30 §</span>. <span class="LLKursivointi--Char">Muutoksenhaku. </span>
Voimassa olevassa rahankeräyslaissa ei ole muutoksenhakua koskevaa säännöstä. 
Muutoksenhakuun sovelletaan hallintolainkäyttölain (586/1996) muutoksenhakua 
koskevia säännöksiä.</p>
<p class="LLKappalejako">Rahankeräyslain 30 §:ssä ehdotetaan säädettäväksi 
muutoksenhausta. Sisäasiainministeriön, Etelä-Suomen lääninhallituksen 
ja kihlakunnan poliisilaitoksen rahankeräyslain nojalla antamiin päätöksiin 
haettaisiin muutosta siten kuin hallintolainkäyttölaissa säädetään. 
Hallintolainkäyttölain nojalla sisäasiainministeriön päätökseen haetaan 
muutosta korkeimmalta hallinto-oikeudelta&nbsp; ja kihlakunnan poliisilaitoksen 
päätökseen alueellisesti toimivaltaiselta hallinto-oikeudelta. Kun yhden 
kihlakunnan aluetta laajemmalla alueella toimeenpantavia rahankeräyksiä 
koskevat lupa-asiat keskitettäisiin yhdelle viranomaiselle, Etelä-Suomen 
lääninhallitukselle, myös tämän viranomaisen antamia päätöksiä koskevat 
muutoksenhakuasiat olisi tarkoituksenmukaista keskittää yhteen hallinto-oikeuteen. 
Koska hallintolainkäyttölain 12 §:n ja erityisesti sen 2 momentin soveltaminen 
tähän tilanteeseen saattaisi aiheuttaa tulkintaongelmia, rahankeräyslaissa 
säädettäisiin nimenomaisesti, että Etelä-Suomen lääninhallituksen päätökseen 
haettaisiin muutosta Hämeenlinnan hallinto-oikeudelta.</p>
<p class="LLKappalejako">Pykälän 3 momentissa viitattaisiin uhkasakon 
asettamista ja maksettavaksi tuomitsemista koskevaan päätökseen muutoksen 
hakemisen osalta uhkasakkolain 24 §:ään. </p>
<p class="LLKappalejako">Pykälän 4 momentin mukaan luvan peruuttamista 
tai lupaehtojen muuttamista taikka lupaviranomaisen kieltopäätöstä olisi 
noudatettava muutoksenhausta huolimatta, jollei valitusviranomainen 
toisin päätä. Periaate, jonka mukaan päätös olisi pääsääntöisesti voimassa 
muutoksenhausta huolimatta, on tarpeen olosuhteiden muuttumisesta tai 
virheellisestä menettelystä aiheutuvien vahinkojen rajaamiseksi. On 
huomattava, että uhkasakkolain 10 §:n 1 momentin mukaan edellytyksenä 
uhkasakon tuomitsemiselle maksettavaksi on, että uhkasakon asettamista 
koskeva päätös on lainvoimainen. Tätä menettelyä noudatettaisiin myös 
rahankeräysasioissa.</p>
<p class="LLKappalejako"><span class="LLLihavointi--Char">31 §.</span> <span class="LLKursivointi--Char">Tarkemmat 
säännökset.</span> Pykälässä ehdotetaan säädettäväksi asetuksenantovaltuudesta. </p>
<p class="LLKappalejako">Pykälän 1 momentin mukaan valtioneuvoston asetuksella 
voitaisiin antaa tarkempia säännöksiä lupahakemuksen sisällöstä, lupahakemukseen 
liitettävästä keräys- ja käyttösuunnitelmasta, rahankeräysten toimeenpanoon 
liittyvistä menettelyistä ja määräajoista, rahankeräysten tilitysten 
sisällöstä, tilitysten nähtävänä pitämisestä, nähtävänä pitämiseen liittyvistä 
määräajoista, tilitysten säilyttämisestä sekä rahankeräysluvan saajan 
velvollisuudesta toimittaa tietoja rahankeräyksen toimeenpanosta tilastointia 
varten.</p>
<p class="LLKappalejako">Rahankeräysten toimeenpanoon liittyviä menettelyjä 
koskevilla tarkemmilla säännöksillä voitaisiin muun muassa estää ehdotetun 
9 §:n 4 kohdassa tarkoitettua rahankeräyksen sekä yhdistyksen kaupankäynnin 
ja jäsenhankinnan sekoittumista keskenään. Tässä tarkoituksessa rahankeräysluvan 
haltija voitaisiin esimerkiksi velvoittaa ilmoittamaan keräystä toimeenpannessaan 
rahankeräysluvan myöntäjän, luvan numeron, luvan voimassaoloajan ja 
kerättävien varojen käyttötarkoituksen.</p>
<p class="LLKappalejako">Pykälän 2 momentin mukaan sisäasiainministeriön 
asetuksella voitaisiin antaa tarkempia, teknisluonteisia seikkoja koskevia 
säännöksiä rahankeräysluvan hakemis- ja myöntämismenettelystä. </p>
<p class="LLKappalejako">Perustuslain 80 §:n 1 momentin mukaan yksilön 
oikeuksien ja velvollisuuksien perusteista on säädettävä lailla. Tasavallan 
presidentti, valtioneuvosto ja ministeriö voivat antaa asetuksia laissa 
säädetyn valtuuden nojalla. Periaatteellisesti tärkeinä pidettävistä 
asetuksella säädettävistä asioista tulee säätää valtioneuvoston asetuksella. 
Teknisluonteisista seikoista voidaan säätää ministeriön asetuksella. </p>
<p class="LLKappalejako"><span class="LLLihavointi--Char">32 §.</span> <span class="LLKursivointi--Char">Voimaantulo. </span>
Pykälän 1 momentissa ehdotetaan säädettäväksi lain voimaantulosta. Tavoitteena 
on, että laki tulisi voimaan noin kuuden kuukauden kuluttua lain hyväksymisestä 
ja vahvistamisesta. Riittävän pitkä siirtymäaika on tarpeen, jotta asioita 
käsittelevä henkilöstö ehditään riittävästi kouluttaa, laatia tarvittavat 
lomakkeet ja tilastointijärjestelmät sekä tiedottaa lain sisällöstä 
alan toimijoille ja yleisölle. </p>
<p class="LLKappalejako">Rahankeräyslailla kumottaisiin vuodelta 1980 
oleva rahankeräyslaki siihen myöhemmin tehtyine muutoksineen.</p>
<p class="LLKappalejako">Pykälän 3 momentin mukaan ennen ehdotetun rahankeräyslain 
voimaantuloa voitaisiin ryhtyä sen täytäntöönpanon edellyttämiin toimenpiteisiin. </p>
<p class="LLKappalejako"><span class="LLLihavointi--Char">33 §.</span> <span class="LLKursivointi--Char">Siirtymäsäännökset.<span
 class="LLKursivointi--Char" style=" font-style: normal;"> </span></span>
Pykälän 1 momentissa ehdotetaan säädettäväksi lain voimaantuloon liittyvistä 
siirtymäajan järjestelyistä. Sen mukaan ennen uuden rahankeräyslain 
voimaantuloa annetun rahankeräysluvan nojalla kerättyjen varojen käytössä 
ja tilittämisessä noudatettaisiin rahankeräysluvan antamisajankohtana 
voimassa olleita säännöksiä sekä rahankeräysluvassa asetettuja ehtoja. </p>
<p class="LLKappalejako">Pykälän 2 momentin mukaan lupa-asiaan, joka 
on tullut vireille ennen lain voimaantuloa, sovellettaisiin lain voimaantullessa 
voimassa olleita säännöksiä. Samoin meneteltäisiin muutoksenhaun suhteen.</p>
<p class="LLKappalejako">Kumottavan lain nojalla annetun luvan perusteella 
toimeenpannun rahankeräyksen valvontaan sovellettaisiin sitä vastoin 
uuden lain säännöksiä sen tultua voimaan.</p>
<ol><ol style=" list-style: decimal" start="2">
    <li class="LLYKP2Otsikkotaso" style=" margin-left: 0pt; text-indent: 0pt;
    ">Laki henkilötietojen käsittelystä poliisitoimessa</li>
</ol></ol>
<p class="LLKappalejako"><span class="LLLihavointi--Char">3 §.</span> <span class="LLKursivointi--Char">Hallintoasiain 
tietojärjestelmä.<span class="LLKursivointi--Char" style=" font-style: normal;
"> </span></span>Poliisin hallintoasiain tietojärjestelmän tietosisällön 
määrittelevään säännökseen ehdotetaan lisättäväksi ehdotetun uuden rahankeräyslain 
27 §:n johdosta uusi 7 kohta.</p>
<p class="LLKappalejako">Uudessa kohdassa säädettäisiin poliisin mahdollisuudesta 
pitää valtakunnallista rekisteriä rahankeräyslupahakemuksista, myönnetyistä 
ja peruutetuista rahankeräysluvista, annetuista varoituksista, tilityksistä, 
luvan hakijoista ja saajista, rahankeräyksen käytännön toimeenpanijoista 
ja näiden vastuuhenkilöistä sekä valvontatoimenpiteistä.</p>
<p class="LLKappalejako">Rekisterin pitäminen mahdollistaa lupaviranomaisen 
valvontatehtävän hoitamisen tehokkaasti. Lupa- ja valvontaviranomaisten 
käytössä oleva rekisteri mahdollistaisi helposti tehtävät tarkistukset 
ja vastausten antamisen kansalaiskyselyihin tiettyjen rahankeräysten 
luvallisuudesta.</p>
<p class="LLKappalejako">Rekisteristä olisi saatavissa tiedot hakijan 
aiemmista toimeenpannuista rahankeräyksistä ja niiden toimeenpanoon 
osallistuneista henkilöistä. Ajan tasalla oleva rekisteri helpottaisi 
lupa- ja valvontaviranomaisten työtä viranomaisen voidessa selvittää 
hakevan tahon mahdollisten aikaisempien rahankeräysten toimeenpanon 
lainmukaisuuden.</p>
<p class="LLKappalejako"><span class="LLKappalejako--Char" style=" font-weight: bold;
">14 §.</span> <span class="LLKappalejako--Char" style=" font-style: italic;
">Muiden viranomaisten tietojen luovuttaminen poliisille suorakäyttöisesti 
tallettamalla tai konekielisessä muodossa tallettamista varten. </span>
Rahankeräysasioissa lupaviranomaisina toimisivat kihlakunnan poliisilaitokset 
yhden kihlakunnan alueelle rajoittuvien keräysten osalta sekä Etelä-Suomen 
lääninhallitus muiden rahankeräysten osalta. Rahankeräysten valvontatiedot 
olisivat osa poliisin hallintoasiain tietojärjestelmää. Jotta kaikkien 
lupaviranomaisten rahankeräyksiä koskevat tiedot saataisiin yhteen rekisteriin 
ehdotetaan 14 §:ssä säädettäväksi Etelä-Suomen lääninhallitukselle oikeus 
tallettaa suorakäyttöisesti poliisin henkilörekistereihin rahankeräysten 
lupa- ja valvontatehtävien suorittamiseksi tarvittavia tietoja.</p>
<p class="LLKappalejako"><span class="LLKappalejako--Char" style=" font-weight: bold;
">19 §</span>. <span class="LLKappalejako--Char" style=" font-style: italic;
">Tietojen luovuttaminen muille viranomaisille</span>. Etelä-Suomen 
lääninhallitus toimisi lupaviranomaisena rahankeräyslupa-asioissa silloin, 
kun kyseessä on yhden kihlakunnan aluetta laajemmalla alueella toimeenpantava 
rahankeräys. Jotta lääninhallitus voisi tehdä rahankeräyslain 12 ja 
13 §:n edellyttämän harkinnan, se tarvitsee tietoja poliisin tietojärjestelmistä, 
muun muassa hallintoasiain tietojärjestelmän rahankeräysten valvontatiedoista. 
Rahankeräyslain 13 §:ssä on säädetty lupahakemuksen ehdottomaksi hylkäämisperusteeksi 
se, että luvan hakijan puolesta tosiasiallista päätösvaltaa käyttäviä 
henkilöitä ei voida pitää luotettavina. Tämän arvion suorittamiseksi 
lääninhallitus voi tarvita myös poliisiasiain tietojärjestelmän tietoja. 
Edellä sanotun vuoksi ehdotetaan henkilötietojen käsittelystä poliisitoimessa 
annetun lain 19 §:n 1 momenttiin lisättäväksi uusi 12 kohta. Sen mukaan 
poliisi voisi luovuttaa Etelä-Suomen lääninhallitukselle rahankeräyslaissa 
sille säädettyjen lupa- ja valvontatehtävien hoitamiseksi tarpeellisia 
tietoja teknisen käyttöyhteyden avulla.</p>
<p class="LLKappalejako"><span class="LLLihavointi--Char">23 §.</span> <span class="LLKursivointi--Char">Tietojen 
poistaminen hallintoasiain tietojärjestelmästä.</span> Päätöstä koskevat 
tiedot olisi poistettava kymmenen vuoden kuluttua päätöksestä tai sen 
raukeamisesta taikka päätöksessä mainitun voimassaoloajan päättymisestä 
sekä muut tiedot kymmenen vuoden kuluttua tiedon merkitsemisestä.</p>
<p class="LLKappalejako">Poistoajat olisivat samat kuin esimerkiksi 
turvallisuusalan valvontatiedoilla.</p>
<ol><ol style=" list-style: decimal" start="3">
    <li class="LLYKP2Otsikkotaso" style=" margin-left: 0pt; text-indent: 0pt;
    ">Rikoslaki</li>
</ol></ol>
<p class="LLLuvunPerustelujenOtsikko">17 luku.&nbsp;<span class="LLLihavointi--Char">Rikoksista 
yleistä järjestystä vastaan</span></p>
<p class="LLKappalejako"><span class="LLLihavointi--Char">16 b §.</span><span
 class="LLKappalejako--Char" style=" font-weight: bold;"> </span><span class="LLKursivointi--Char">Rahankeräysrikos</span><span class="LLNormaaliKirjasin--Char">. 
Rahankeräysrikoksen täyttyminen edellyttäisi tahallisuutta</span>. Rahankeräysrikokseen 
saattaisivat tekijöinä syyllistyä rahankeräyksen toimeenpanijat ja erilliset 
käytännön toimeenpanijat. Luvattomaan rahankeräykseen ainoastaan rahaa 
lahjoittamalla osallistuneet eivät syyllistyisi osallisina rahankeräysrikokseen 
edes silloin, kun he tietäisivät keräyksen olevan luvaton. </p>
<p class="LLKappalejako">Pykälän 1 kohta vastaisi sisällöltään voimassa 
olevassa rahankeräyslaissa rangaistavaksi säädettyä rahankeräysrikosta.</p>
<p class="LLKappalejako">Pykälän 2 kohta vastaisi ketjukirjekiellon 
osalta nykyistä rahankeräysrikosta. Muiden uuden rahankeräyslain 9 §:ssä 
säädettyjen kiellettyjen rahankeräyksen toimeenpanotapojen osalta säännös 
merkitsisi rahankeräysrikoksen alan laajentumista.</p>
<p class="LLKappalejako">Pykälän 3 kohta merkitsisi rahankeräysrikoksen 
alan laajentumista. Ehdotettu sanamuoto on mukailtu rikoslain 30 luvun 
1 §:n markkinointirikosta koskevasta säännöksestä. Nykyisen lainsäädännön 
aikana on ollut tulkinnanvaraista, voitaisiinko totuudenvastaiseen tai 
harhaanjohtavaan yleisöön vetoamiseen soveltaa markkinointirikosta tai 
petosta koskevia säännöksiä. Petosten osalta kuhunkin asianomistajaan 
kohdistuva teko on lisäksi yleensä vähäinen, jolloin rikoskokonaisuuden 
kokonaistörkeys ei ole tullut oikealla tavalla arvioiduksi.</p>
<p class="LLKappalejako">Rahankeräysrikos kohdistuisi yleisöön eli se 
ei edellyttäisi yksittäisen asianomistajan tai yksittäisten asianomistajien 
olemassaoloa. Tapauksesta riippuen rahankeräysrikoksen rinnalla saattaisi 
toteutua myös tiettyihin asianomistajiin kohdistuvia petoksia tai jopa 
törkeitä petoksia.</p>
<p class="LLKappalejako">On huomattava, että yleisölle annettujen tietojen 
asianmukaisuutta ei välttämättä voida arvioida yleishyödyllisiin tarkoituksiin 
tapahtuvan rahankeräyksen kysymyksessä ollen samojen kriteerien perusteella 
kuin markkinointirikosta koskevan säännöksen soveltamisalaan kuuluvissa 
kaupallista markkinointia koskevissa tapauksissa. Kaupallisen markkinoinnin 
olemukseen kuuluu, että siinä käytetään värikkäitä ja jopa liioiteltuja 
ilmaisuja, joilla kuluttajaa houkutellaan tekemään ostopäätös. Vastaava 
kaupallinen kehuminen ei kuulu rahankeräykseen liittyvään yleisöön vetoamiseen. </p>
<p class="LLKappalejako">Totuudenvastaisuudessa on kysymys seikoista, 
joiden todenperäisyys voidaan tarkistaa. Harhaanjohtavuudesta voi olla 
kysymys joko silloin, kun painotetaan voimakkaasti epäolennaisia seikkoja, 
tai silloin, kun vaietaan olennaisista seikoista. Yleisö voidaan myös 
johdattaa sellaisiin päätelmiin, jotka luovat kokonaan vääriä mielikuvia. 
Jossain määrin yleisöön vetoamisen asianmukaisuus olisi arvioitava nimenomaan 
kohderyhmän perusteella. Rahankeräys voi olla suunnattu esimerkiksi 
erityisesti vanhuksille, jolloin annettujen tietojen on oltava niin 
selkeitä, ettei mitään väärinkäsityksen vaaraa ole.</p>
<p class="LLKappalejako">Myös pykälän 4 kohta merkitsisi rahankeräysrikoksen 
alan laajentumista. Ehdotettu sanamuoto on mukailtu avustuspetoksen 
rikoslain 29 luvun 5 §:n 1 ja 2 kohdassa säädetyistä tekotavoista.</p>
<p class="LLKappalejako">Edelleen pykälän 5 kohta merkitsisi rahankeräysrikoksen 
alan laajentumista. Ehdotettu sanamuoto on mukailtu rikoslain 29 luvun 
7 §:n avustuksen väärinkäyttöä koskevasta säännöksestä.</p>
<p class="LLKappalejako">Pykälän 6 kohta vastaisi sisällöltään nykyisessä 
rahankeräyslaissa rangaistavaksi säädettyä rahankeräysrikosta.</p>
<p class="LLKappalejako">Pykälän 7 kohta merkitsisi rahankeräysrikoksen 
alan laajentumista. Rahankeräyksen käytännön toimeenpanoa on käsitelty 
rahankeräyslain 14 §:n perustelujen yhteydessä. Tämän kohdan mukaiseen 
rikokseen voisivat syyllistyä tekijöinä rahankeräyksen toimeenpanijoina 
toimivat luonnolliset henkilöt tai rahankeräyksen toimeenpanijoina toimivien 
yhteisöjen tai säätiöiden vastuuhenkilöt.</p>
<p class="LLKappalejako">Rahankeräysrikoksen enimmäisrangaistus ehdotetaan 
nostettavaksi nykyisestä kuudesta kuukaudesta vankeutta kahdeksi vuodeksi 
vankeutta. Rahankeräysrikos muistuttaa useiden tekomuotojen osalta luonteeltaan 
talousrikoksia. Kahden vuoden maksimirangaistus vastaisi talousrikosten 
perustekomuotojen yleistä enimmäisrangaistusta.</p>
<p class="LLKappalejako"><span class="LLLihavointi--Char">16 c §.</span> <span class="LLKursivointi--Char">Lievä 
rahankeräysrikos</span>. Voimassa olevan rahankeräyslain blankorangaistussäännös 
ei täytä perustuslaissa säädetystä rikosoikeudellisesta laillisuusperiaatteesta 
seuraavia vaatimuksia. </p>
<p class="LLKappalejako">Esitettyyn rikoslain säännökseen ehdotetaan 
rikosoikeudellisesta laillisuusperiaatteesta seuraavat vaatimukset täyttävää 
säännöstä, jonka mukaan lievä rahankeräysrikos olisi rahankeräysrikoksen 
lievä tekomuoto. Tällaisen perusrikoksen lievän tekomuodon nimeksi sopii 
rahankeräysrikkomusta paremmin lievä rahankeräysrikos.</p>
<p class="LLKappalejako">Voimassa olevan lain mukaan ketjukirjeiden 
avulla toimeenpantavaan rahankeräykseen osallistuminen ja sen muunlainen 
edistäminen on kielletty. Kun nykyisen rahankeräyslain mukaan rahankeräysrikkomuksesta 
on tuomittava rahankeräyslakia muulla kuin rahankeräysrikoksena rangaistavalla 
tavalla rikkova, ketjukirjekeräykseen osallistuva ja sitä muulla lailla 
edistävä syyllistyy rahankeräysrikkomukseen. Ketjukirjekeräyksiin osallistumisen 
nimenomainen kieltäminen ja sen rikkomisesta rankaiseminen ei liene 
enää tarpeen. Ketjukirjekeräyksen toimeenpanossa muuten myötävaikuttava 
saattaa sen sijaan syyllistyä avunantoon rikoslain 17 luvun 16 b §:n 
2 kohdassa rangaistavaksi säädettyyn rahankeräysrikokseen.</p>
<p class="LLKappalejako">Lievästä rahankeräysrikoksesta voitaisiin tuomita 
nykyisin rahankeräyslaissa rangaistavaksi säädetyn rahankeräysrikkomuksen 
tapaan ainoastaan sakkoon. </p>
<ol style=" list-style: decimal" start="2">
  <li class="LLYKP1Otsikkotaso" style=" margin-left: 0pt; text-indent: 0pt;
  ">Tarkemmat säännökset</li>
</ol>
<p class="LLKappalejako">Valtioneuvoston asetuksella annettaisiin tarvittaessa 
tarkemmat säännökset lupahakemuksen sisällöstä, lupahakemukseen liitettävästä 
keräys- ja käyttösuunnitelmasta, rahankeräysten toimeenpanoon liittyvistä 
menettelyistä ja määräajoista, rahankeräysten tilitysten sisällöstä, 
tilitysten nähtävänä pitämisestä, tilitysten nähtävänä pitämiseen liittyvistä 
määräajoista ja tilitysten säilyttämisestä sekä rahankeräysluvan saajan 
velvollisuudesta toimittaa tietoja rahankeräysten toimeenpanosta tilastointia 
varten. </p>
<p class="LLKappalejako">Sisäasiainministeriön asetuksella esitetään 
annettavaksi tarvittaessa tarkemmat teknisluontoiset säännökset rahankeräysluvan 
hakemis- ja myöntämismenettelystä.</p>
<ol style=" list-style: decimal" start="3">
  <li class="LLYKP1Otsikkotaso" style=" margin-left: 0pt; text-indent: 0pt;
  ">Voimaantulo</li>
</ol>
<p class="LLKappalejako">Ehdotetut lait ehdotetaan tuleviksi voimaan 
noin kuuden kuukauden kuluttua niiden hyväksymisestä ja vahvistamisesta. 
Lain täytäntöönpanoon liittyviin toimenpiteisiin voitaisiin ryhtyä jo 
ennen kuin ehdotettu laki tulee voimaan.</p>
<ol style=" list-style: decimal" start="4">
  <li class="LLYKP1Otsikkotaso" style=" margin-left: 0pt; text-indent: 0pt;
  ">Suhde perustuslakiin ja säätämisjärjestys</li>
</ol>
<p class="LLKappalejako">Rahankeräyksen toimeenpanon kaltaisessa vastikkeettomien 
lahjoitusten vastaanottamisessa ei ole kysymys perustuslain 18 §:ssä 
tarkoitetusta jokaisen oikeudesta hankkia toimeentulonsa valitsemallaan 
työllä, ammatilla tai elinkeinolla.</p>
<p class="LLKappalejako">Erillisen rahankeräyksen käytännön toimeenpanijan 
toiminnassa voisi sen sijaan olla kysymys ammatista tai elinkeinosta. 
Rahankeräysten toimeenpanoon liittyvien erityisten valvontatarpeiden 
johdosta tällaisen ammatin tai elinkeinon erityiseen sääntelyyn on kuitenkin 
painava yhteiskunnallinen tarve.</p>
<p class="LLKappalejako">Edellä mainituilla perusteilla on katsottava, 
että ehdotetut lait voidaan säätää tavallisessa lainsäätämisjärjestyksessä.</p>
<p class="LLKappalejako" style=" margin-top: 12pt;">Edellä esitetyn 
perusteella annetaan eduskunnan hyväksyttäviksi seuraavat lakiehdotukset:</p>
<p>&nbsp;<br style=" page-break-before: always" /></p>
<p class="LLNormaali" style=" margin-top: 24pt;"></p>
<p class="LLLakiehdotukset">Lakiehdotukset</p>
<p class="LLLainNumero" style=" margin-top: 36pt;">1.</p>
<p class="LLLakiYhdyssanaOtsikko">Rahankeräyslaki</p>
<p class="LLJohtolauseKappaleet" style=" margin-top: 24pt;">Eduskunnan 
päätöksen mukaisesti säädetään:</p>
<p class="LLPykala" style=" margin-top: 24pt;">1 § </p>
<p class="LLPykalanOtsikko">Lain tarkoitus </p>
<p class="LLKappalejako">Tämän lain tarkoituksena on mahdollistaa yleishyödyllisen 
toiminnan rahoittamiseksi järjestettävät rahankeräykset ja estää epärehellinen 
toiminta rahankeräysten yhteydessä.</p>
<p class="LLPykala" style=" margin-top: 12pt;">2 § </p>
<p class="LLPykalanOtsikko">Lain soveltamisala</p>
<p class="LLKappalejako">Tätä lakia sovelletaan rahankeräysten toimeenpanemiseen.</p>
<p class="LLMomentinJohdantoKappale">Tämän lain soveltamisalaan eivät 
kuulu:</p>
<p class="LLMomentinKohta">1) naapuriapu;</p>
<p class="LLMomentinKohta">2) tavarakeräykset;</p>
<p class="LLMomentinKohta">3) vetoaminen yleisöön omaisuuden saamiseksi 
testamentein;</p>
<p class="LLMomentinKohta">4) hyväntekeväisyyshuutokaupat, tukikonsertit 
ja tukitilaisuudet; </p>
<p class="LLMomentinKohta">5) yksityishenkilöiden merkkipäiväkutsujen 
ja -haastattelujen sekä kuolinilmoitusten ja muistokirjoitusten yhteydessä 
esitetyt muistamispyynnöt;</p>
<p class="LLMomentinKohta">6) uskonnonvapauslaissa (453/2003) tarkoitetun 
uskonnollisen yhdyskunnan julkisen uskonnonharjoituksen yhteydessä siihen 
osallistuvien keskuudessa suoritettava kolehdin keräys.</p>
<p class="LLPykala" style=" margin-top: 12pt;">3 §</p>
<p class="LLPykalanOtsikko">Rahankeräyksen määritelmä</p>
<p class="LLKappalejako">Rahankeräyksellä tarkoitetaan toimintaa, jossa 
yleisöön vetoamalla kerätään vastikkeetta rahaa.</p>
<p class="LLKappalejako">Rahan lahjoittajana keräykseen osallistujalle 
saa antaa vastikkeeksi ainoastaan rahankeräysluvan saajan tai keräyksen 
tunnuksen (<span class="LLKursivointi--Char">keräystunnus</span>), jolla 
ei ole itsenäistä taloudellista vaihdanta-arvoa.</p>
<p class="LLPykala" style=" margin-top: 12pt;">4 § </p>
<p class="LLPykalanOtsikko">Muut määritelmät</p>
<p class="LLMomentinJohdantoKappale">Tässä laissa tarkoitetaan:</p>
<p class="LLMomentinKohta">1) <span class="LLKursivointi--Char">yleishyödyllisellä 
toiminnalla</span> toimintaa yleistä sosiaalista, sivistyksellistä tai 
aatteellista tarkoitusta varten taikka muuta yleistä kansalaistoimintaa;</p>
<p class="LLMomentinKohta">2) <span class="LLKursivointi--Char">yleisöllä</span> 
ennalta rajoittamatonta ja määrittelemätöntä joukkoa henkilöitä;</p>
<p class="LLMomentinKohta">3) <span class="LLKursivointi--Char">yleisöön 
vetoamisella</span> suullisesti, kirjallisesti tai muulla tavoin ilmaistua 
pyyntöä tai kehotusta antaa rahaa keräykseen;</p>
<p class="LLMomentinKohta">4) <span class="LLKursivointi--Char">ketjukirjeellä</span> 
toimintaa, jossa toimintaan osallistuville luvataan taloudellinen etu 
sitä vastaan, että hän lähettää ketjukirjeen edelleen; ketjukirjeeseen 
rinnastetaan myös sähköisessä tai muussa muodossa lähetetty viesti, 
jossa kehotetaan lähettämään rahaa toimintaan aiemmin liittyneille;</p>
<p class="LLMomentinKohta">5) <span class="LLKursivointi--Char">pyramidipelillä</span> 
toimintaa, jossa mukaan liittyvän henkilön ansainta- tai voittomahdollisuudet 
osaksi tai kokonaan muodostuvat vastikkeetta niistä maksuista, joita 
toimintaan myöhemmin mukaan liittyvät maksavat osallistumismaksuina 
tai muina kerta- tai toistuvaissuorituksina. </p>
<p class="LLPykala" style=" margin-top: 12pt;">5 §</p>
<p class="LLPykalanOtsikko">Luvanvaraisuus</p>
<p class="LLKappalejako">Rahankeräys saadaan toimeenpanna vain viranomaisen 
antamalla luvalla (<span class="LLKursivointi--Char">rahankeräyslupa</span>).</p>
<p class="LLKappalejako">Rahankeräyslupaa ei tarvita päiväkodin ryhmän, 
koululuokan tai vakiintuneen opinto- tai harrasteryhmän suorittamaan 
rahankeräykseen, jos rahankeräyksen toimeenpanoon liittyvistä tehtävistä 
vastaa täysivaltainen henkilö. Rahaa saadaan kerätä päiväkodin ryhmän, 
koululuokan, opinto- tai harrasteryhmän, päiväkodin, koulun tai muiden 
tahojen järjestämissä tilaisuuksissa, jos kerätyt varat käytetään opiskelun 
tai harrastustoiminnan edistämiseen.&nbsp; </p>
<p class="LLKappalejako">Rahankeräyslupaa ei tarvita myöskään kokoontumislaissa 
(530/1999) tarkoitetun yleisen kokouksen järjestäjän kokoukseen osallistuvien 
keskuudessa suorittamaan rahankeräykseen silloin, kun yleinen kokous 
järjestetään sisätiloissa. </p>
<p class="LLPykala" style=" margin-top: 12pt;">6 §</p>
<p class="LLPykalanOtsikko">Keräystarkoitus</p>
<p class="LLKappalejako">Rahankeräys saadaan toimeenpanna varojen hankkimiseksi 
yleishyödylliseen toimintaan. </p>
<p class="LLMomentinJohdantoKappale">Poikkeuksena yleishyödyllisyyden 
vaatimuksesta rahankeräys saadaan toimeenpanna:</p>
<p class="LLMomentinKohta">1) varojen hankkimiseksi taloudellisissa 
vaikeuksissa olevan yksittäisen henkilön tai perheen auttamiseksi;</p>
<p class="LLMomentinKohta">2) varojen hankkimiseksi päiväkodin ryhmän, 
koululuokan tai vakiintuneen opinto- tai harrasteryhmän opiskelun tai 
harrastustoiminnan edistämiseksi. </p>
<p class="LLPykala" style=" margin-top: 12pt;">7 §</p>
<p class="LLPykalanOtsikko">Luvan saaja</p>
<p class="LLKappalejako">Rahankeräyslupa voidaan antaa Suomessa rekisteröidylle 
yhteisölle tai säätiölle, jolla on yksinomaan yleishyödyllinen tarkoitus.</p>
<p class="LLKappalejako">Rahankeräyslupa voidaan antaa Suomessa toimivalle 
rekisteröimättömälle yhteisölle, jolla on yksinomaan yleishyödyllinen 
tarkoitus, jos rekisteröimättömyys johtuu siitä, että yhteisön asemasta 
on säädetty Suomen lainsäädännössä, tai yhteisön toiminnan tilapäisestä 
luonteesta. </p>
<p class="LLKappalejako">Rahankeräyslupaa eivät voi saada valtio, kunta 
tai kuntayhtymä taikka evankelisluterilainen kirkko tai ortodoksinen 
kirkkokunta taikka niiden seurakunta tai seurakuntayhtymä.</p>
<p class="LLPykala" style=" margin-top: 12pt;">8 §</p>
<p class="LLPykalanOtsikko">Rahankeräyksen toimeenpanoaika</p>
<p class="LLKappalejako">Rahankeräyslupa voidaan antaa enintään kahden 
vuoden määräajaksi.</p>
<p class="LLKappalejako">Lupa yksittäisen henkilön tai perheen auttamiseksi 
toimeenpantavaan rahankeräykseen voidaan antaa enintään kuuden kuukauden 
määräajaksi. </p>
<p class="LLKappalejako">Luvassa määrättyä rahankeräyksen toimeenpanoaikaa 
ei saa jatkaa.</p>
<p class="LLPykala" style=" margin-top: 12pt;">9 §</p>
<p class="LLPykalanOtsikko">Rahankeräyksen kielletyt toimeenpanotavat</p>
<p class="LLMomentinJohdantoKappale">Kiellettyä on:</p>
<p class="LLMomentinKohta">1) järjestää rahankeräyksen toimeenpanon 
yhteydessä arpajaiset tai muu toiminto, jossa osallistuvalle luvataan 
kokonaan tai osittain sattumaan perustuva voitto;</p>
<p class="LLMomentinKohta">2) toimeenpanna rahankeräys ketjukirjeen 
avulla tai siihen verrattavalla tavalla;</p>
<p class="LLMomentinKohta">3) järjestää rahankeräys pyramidipelin muodossa;</p>
<p class="LLMomentinKohta">4) järjestää rahankeräys tavalla, jossa kaupankäynti 
tai yhdistyksen jäsenhankinta ja rahankeräys ovat ilmeisessä vaarassa 
sekoittua keskenään. </p>
<p class="LLPykala" style=" margin-top: 12pt;">10 §</p>
<p class="LLPykalanOtsikko">Lupahakemus</p>
<p class="LLKappalejako">Rahankeräyslupaa on haettava kirjallisesti. </p>
<p class="LLKappalejako">Lupahakemukseen tulee liittää yksityiskohtainen 
keräys- ja käyttösuunnitelma. </p>
<p class="LLMomentinJohdantoKappale">Hakemuksen tulee sisältää tiedot:</p>
<p class="LLMomentinKohta">1) luvan hakijasta;</p>
<p class="LLMomentinKohta">2) keräystavoista ja mahdollisesta keräystunnuksesta;</p>
<p class="LLMomentinKohta">3) eri keräystapojen aiheuttamista kustannuksista;</p>
<p class="LLMomentinKohta">4) mahdollisesta keräyksen käytännön toimeenpanijasta;</p>
<p class="LLMomentinKohta">5) mahdollisen keräyksen käytännön toimeenpanijan 
käytöstä aiheutuvista kustannuksista;</p>
<p class="LLMomentinKohta">6) eri keräystavoilla saatavien varojen arvioidusta 
määrästä.</p>
<p class="LLPykala" style=" margin-top: 12pt;">11 §</p>
<p class="LLPykalanOtsikko">Lupaviranomainen</p>
<p class="LLKappalejako">Rahankeräyksen toimeenpanopaikan kihlakunnan 
poliisilaitos antaa rahankeräysluvan yhden kihlakunnan alueella toimeenpantavaan 
rahankeräykseen. </p>
<p class="LLKappalejako">Keräyksen kohteen kotipaikan kihlakunnan poliisilaitos 
antaa rahankeräysluvan yksittäisen henkilön tai perheen auttamiseksi.&nbsp; </p>
<p class="LLKappalejako">Etelä-Suomen lääninhallitus antaa rahankeräysluvan 
yhden kihlakunnan aluetta laajemmalla alueella toimeenpantavaan rahankeräykseen. </p>
<p class="LLPykala" style=" margin-top: 12pt;">12 §</p>
<p class="LLPykalanOtsikko">Rahankeräysluvan antamisen edellytykset </p>
<p class="LLMomentinJohdantoKappale">Lupa rahankeräyksen toimeenpanemiseen 
voidaan antaa, jos:</p>
<p class="LLMomentinKohta">1) rahankeräyksen keräystarkoitus on 6 §:ssä 
säädetyn mukainen;</p>
<p class="LLMomentinKohta">2) keräystarkoitus ei ole lain tai hyvän 
tavan vastainen;</p>
<p class="LLMomentinKohta">3) luvan saaja täyttää 7 §:ssä säädetyt edellytykset;</p>
<p class="LLMomentinKohta">4) rahankeräyksen toimeenpano on yleisen 
edun kannalta tarkoituksenmukaista; ja </p>
<p class="LLMomentinKohta">5) on oletettavaa, että hakija toimii rahankeräyksestä 
annettujen säännösten mukaisesti. </p>
<p class="LLKappalejako">Lupa rahankeräyksen toimeenpanemiseen yksittäisen 
henkilön tai perheen auttamiseksi voidaan antaa, jos 1 momentin 1—3 
ja 5 kohdassa säädetyt edellytykset täyttyvät. </p>
<p class="LLPykala" style=" margin-top: 12pt;">13 §</p>
<p class="LLPykalanOtsikko">Lupahakemuksen hylkääminen</p>
<p class="LLMomentinJohdantoKappale">Hakemus rahankeräyksen toimeenpanemiseen 
tulee hylätä, jos:</p>
<p class="LLMomentinKohta">1) luvan antamiselle 6, 7 ja 12 §:ssä säädetyt 
edellytykset eivät täyty; tai</p>
<p class="LLMomentinKohta">2) luvan hakijan puolesta tosiasiallista 
päätösvaltaa käyttäviä henkilöitä ei voida pitää luotettavina.</p>
<p class="LLMomentinJohdantoKappale">Hakemus voidaan hylätä, jos:</p>
<p class="LLMomentinKohta">1) haetun keräysalueen sekä yhteisön tai 
säätiön harjoittaman toiminnan ja toiminta-alueen välillä on ilmeinen 
epäsuhta;</p>
<p class="LLMomentinKohta">2) lupaa hakevan yhteisön tai säätiön toiminta 
ei ole vakiintunutta;</p>
<p class="LLMomentinKohta">3) aikaisemmat samaa tai siihen verrattavaa 
keräystapaa käyttäen suoritetut keräykset eivät ole onnistuneet taloudellisesti;</p>
<p class="LLMomentinKohta">4) keräys- ja käyttösuunnitelmasta ilmenee 
arvioitujen tuottojen ja kulujen epäsuhta; tai</p>
<p class="LLMomentinKohta">5) hakija ei ole noudattanut aikaisempien 
rahankeräystensä yhteydessä lain tai asetuksen säännöksiä tai lupaehtoja.</p>
<p class="LLKappalejako">Jos hakija on jättänyt aikaisempaa rahankeräystään 
koskevan tilityksen määräaikana tekemättä taikka laiminlyönyt tilityksen 
täydentämisen tai oikaisemisen, uutta rahankeräyslupaa ei saa antaa 
ennen kuin tilitys on jätetty lupaviranomaiselle ja lupaviranomainen 
on sen hyväksynyt.</p>
<p class="LLPykala" style=" margin-top: 12pt;">14 §</p>
<p class="LLPykalanOtsikko">Rahankeräyksen käytännön toimeenpano</p>
<p class="LLKappalejako">Rahankeräyksen käytännön toimeenpanolla tarkoitetaan 
tehtäviä, jotka liittyvät välittömästi rahankeräyksen toteuttamiseen. </p>
<p class="LLKappalejako">Käytännön toimeenpanoon liittyviä tehtäviä 
voivat harjoittaa sekä rahankeräysluvan saaja itse että erillinen rahankeräyksen 
käytännön toimeenpanija.</p>
<p class="LLKappalejako">Rahankeräyksen käytännön toimeenpanijaa ei 
voida käyttää yksittäisen henkilön tai perheen auttamiseksi toimeenpantavissa 
keräyksissä. </p>
<p class="LLPykala" style=" margin-top: 12pt;">15 §</p>
<p class="LLPykalanOtsikko">Rahankeräyksen käytännön toimeenpanija</p>
<p class="LLKappalejako">Rahankeräyksen käytännön toimeenpanijaksi voidaan 
rahankeräysluvassa määrätä vain elinkeinon harjoittamisen oikeudesta 
annetun lain (122/1919) 1 §:ssä tarkoitettu luonnollinen henkilö, yhteisö 
tai säätiö, joka on perustettu tätä toimintaa varten taikka jonka toimialana 
tai toiminnan muotona mainitaan tällainen toiminta.</p>
<p class="LLMomentinJohdantoKappale">Rahankeräyksen käytännön toimeenpanijaksi 
ei saa määrätä:</p>
<p class="LLMomentinKohta">1) luonnollista henkilöä, joka on vajaavaltainen 
tai jonka toimintakelpoisuutta on muuten rajoitettu;</p>
<p class="LLMomentinKohta">2) luonnollista henkilöä, yhteisöä tai säätiötä, 
jolla ei ole taloudellisen tilansa vuoksi riittäviä edellytyksiä tehtävän 
luotettavaan suorittamiseen; tai</p>
<p class="LLMomentinKohta">3) luonnollista henkilöä, yhteisöä tai säätiötä, 
joka on asetettu konkurssiin taikka luonnollista henkilöä, joka on määrätty 
liiketoimintakieltoon, taikka luonnollista henkilöä, yhteisöä tai säätiötä, 
jota tai jonka puolesta tosiasiallista päätösvaltaa käyttävää henkilöä 
todennäköisin syin epäillään tai joka on tuomittu sellaisesta rikoksesta, 
joka vaarantaa hänen luotettavuutensa rahankeräyksen käytännön toimeenpanijana.</p>
<p class="LLPykala" style=" margin-top: 12pt;">16 §</p>
<p class="LLPykalanOtsikko">Lupaehdot</p>
<p class="LLKappalejako">Lupaan voidaan liittää rahankeräyksen toimeenpanoa, 
rahankeräyksellä saatujen varojen käyttötarkoitusta ja rahankeräysten 
toimeenpanon valvontaa koskevia ehtoja. Varojen käyttötarkoitusta koskevassa 
ehdossa voidaan määrätä myös aika, jonka kuluessa keräysvarat tulee 
käyttää keräystarkoitukseen. Jos rahankeräyksen käyttötarkoituksena 
on kiinteän omaisuuden hankkiminen tai sen perusparantaminen, käyttötarkoitusta 
koskevassa ehdossa voidaan määrätä, että kyseisen kiinteän omaisuuden 
käyttötarkoitusta ei saa muuttaa luvassa määrättynä aikana. Tätä aikaa 
ei kuitenkaan saa määrätä kymmentä vuotta pidemmäksi.</p>
<p class="LLKappalejako">Yksittäisen henkilön tai perheen auttamiseksi 
toimeenpantavaa rahankeräystä koskeva lupaan on aina liitettävä ehto, 
jonka mukaan keräys saadaan toimeenpanna ainoastaan yhden kihlakunnan 
alueella. </p>
<p class="LLPykala" style=" margin-top: 12pt;">17 § </p>
<p class="LLPykalanOtsikko">Rahankeräystili</p>
<p class="LLKappalejako">Rahankeräysluvan saajan on avattava kutakin 
rahankeräystä varten erillinen pankkitili tai erilliset pankkitilit 
(<span class="LLKappalejako--Char" style=" font-style: italic;">rahankeräystili</span>). 
Tili voidaan avata suomalaiseen talletuspankkiin taikka Euroopan talousalueeseen 
kuuluvassa valtiossa toimiluvan saaneen talletuspankin Suomessa toimivaan 
sivukonttoriin. </p>
<p class="LLKappalejako">Lupaviranomainen voi myöntää poikkeuksen vaatimuksesta 
käyttää rahankeräystiliä sekä vaatimuksesta käyttää kutakin rahankeräystä 
varten erillistä rahankeräystiliä, jos tämä on keräyksen suppeudesta, 
keräystavasta, keräystoiminnan jatkuvuudesta tai muusta syystä johtuen 
perusteltua. </p>
<p class="LLPykala" style=" margin-top: 24pt;">18 §</p>
<p class="LLPykalanOtsikko">Olosuhteiden muutoksista ilmoittaminen </p>
<p class="LLKappalejako">Luvan saajan on viipymättä ilmoitettava keräykseen, 
luvan saajaan, rahankeräyksen käytännön toimeenpanijaan tai keräyskohteeseen 
liittyvistä olennaisista muutoksista kirjallisesti lupaviranomaiselle.</p>
<p class="LLKappalejako">Luvan saajan on aina ilmoitettava luvan myöntämisen 
ja luvan päättymisen välisenä aikana yhteisön tai säätiön hallinnossa 
tapahtuneesta muutoksesta.</p>
<p class="LLPykala" style=" margin-top: 12pt;">19 § </p>
<p class="LLPykalanOtsikko">Lupaehtojen sekä keräys- ja käyttösuunnitelman 
muuttaminen</p>
<p class="LLKappalejako">Luvan myöntänyt viranomainen voi luvan saajan 
tai keräyskohteen olosuhteiden olennaisesti muututtua luvan saajan kirjallisesta 
hakemuksesta tai oma-aloitteisesti luvan saajaa kuultuaan muuttaa luvan 
ehtoja, myöntää poikkeuksen keräys- ja käyttösuunnitelmasta tai vahvistaa 
uuden keräys- ja käyttösuunnitelman, jos rahankeräys on tarkoituksenmukaista 
edelleen toteuttaa.</p>
<p class="LLPykala" style=" margin-top: 12pt;">20 §</p>
<p class="LLPykalanOtsikko">Rahankeräyksellä saatujen varojen käyttäminen</p>
<p class="LLKappalejako">Rahankeräyksellä saadut varat on käytettävä 
rahankeräysluvassa määrättyyn käyttötarkoitukseen. Jos saatuja varoja 
tai osaa niistä ei voida käyttää rahankeräysluvassa määrättyyn tarkoitukseen 
taikka se ei ole olosuhteiden olennaisen muuttumisen vuoksi tai muusta 
syystä tarkoituksenmukaista, lupaviranomainen voi hakemuksesta muuttaa 
varojen käyttötarkoitusta.</p>
<p class="LLKappalejako">Jos rahankeräyslupa on myönnetty kiinteän omaisuuden 
hankintaan tai perusparannukseen, ei kyseistä omaisuutta saa käyttää 
pysyvästi muuhun kuin lupapäätöksessä määriteltyyn käyttötarkoitukseen 
eikä omaisuuden omistus- tai hallintaoikeutta saa luovuttaa toiselle 
luvassa määrättynä omaisuuden käyttöaikana. </p>
<p class="LLKappalejako">Jos kiinteää omaisuutta ei voida käyttää luvassa 
määrättyyn tarkoitukseen taikka se ei ole olosuhteiden olennaisen muuttumisen 
vuoksi tai muusta syystä tarkoituksenmukaista, sisäasiainministeriö 
voi hakemuksesta muuttaa omaisuuden käyttötarkoitusta tai antaa luvan 
sen omistus- tai hallintaoikeuden luovuttamiseen. Luvassa kiinteän omaisuuden 
omistus- tai hallintaoikeuden luovuttamiseen määrätään luovutuksesta 
saatavien varojen uudelleen käyttämisestä rahankeräysluvassa määrättyyn 
tai sitä lähellä olevaan tarkoitukseen. </p>
<p class="LLPykala" style=" margin-top: 12pt;">21 § </p>
<p class="LLPykalanOtsikko">Tilitysvelvollisuus</p>
<p class="LLKappalejako">Tilitys on toimitettava kuuden kuukauden kuluessa 
lupa-ajan päättymisestä luvan myöntäneelle viranomaiselle, jonka on 
tarkastettava ja hyväksyttävä tilitys. Tilitysvelvollisuus ei koske 
5 §:n 2 ja 3 momentissa tarkoitettuja rahankeräyksiä.</p>
<p class="LLMomentinJohdantoKappale">Lupaviranomainen voi:</p>
<p class="LLMomentinKohta">1) määrätä lupapäätöksessä luvan saajan tekemään 
välitilityksen; </p>
<p class="LLMomentinKohta">2) voi määrätä luvan saajan tekemään uuden 
tilityksen, jos tehty tilitys on puutteellinen tai määrätä tehdyn tilityksen 
täydennettäväksi tai oikaistavaksi, jos siinä ilmenee kirjoitus- tai 
laskuvirheitä taikka muita näihin verrattavia vähäisiä puutteita tai 
virheellisyyksiä;</p>
<p class="LLMomentinKohta">3) asettaa lupapäätöksessä luvan saajalle 
velvoitteen ilmoittaa siitä, että rahankeräyksellä saadun varat on käytetty 
rahankeräysluvassa määrättyyn tarkoitukseen (<span class="LLKursivointi--Char">loppuilmoitus</span>).&nbsp; </p>
<p class="LLKappalejako">Jos luvansaaja on sellainen oikeushenkilö, 
jolla on tilintarkastaja, tulee luvan saajan liittää tilitykseen tilintarkastajan 
lausunto. Tilintarkastajan lausunnossa on todettava, onko rahankeräys 
toimeenpantu ja saadut varat käytetty rahankeräysluvan ehtojen mukaisesti.</p>
<p class="LLPykala" style=" margin-top: 12pt;">22 § </p>
<p class="LLPykalanOtsikko">Kielto-oikeus ja uhkasakko </p>
<p class="LLKappalejako">Luvan myöntänyt viranomainen voi kieltää jatkamasta 
rahankeräyksen toimeenpanoa ja rahankeräyksellä saatujen varojen käyttämistä, 
jos rahankeräyksen toimeenpanossa tai rahankeräyksellä saatujen varojen 
käyttämisessä epäillään meneteltävän virheellisesti tai viranomaisen 
tietoon on tullut seikkoja, jotka todennäköisesti johtavat rahankeräysluvan 
peruuttamiseen. Samoin edellytyksin lupaviranomainen voi kieltää talletuspankkia 
luovuttamasta kerättyjä varoja rahankeräystililtä tai luvan saajan muulta 
pankkitililtä.</p>
<p class="LLKappalejako">Lupaviranomaisen päätös, jolla on kielletty 
rahankeräyksen toimeenpanon tai rahankeräyksellä saatujen varojen käyttämisen 
jatkaminen taikka varojen luovuttaminen rahankeräystililtä tai luvan 
saajan muulta pankkitililtä, on voimassa enintään kolme kuukautta. Lupaviranomainen 
voi jatkaa päätöksen voimassaoloaikaa enintään kuudella kuukaudella 
kerrallaan, jos menettelyä rahankeräyksen toimeenpanossa tai rahankeräyksellä 
saatujen varojen käyttämisessä ei ole korjattu tai rahankeräysluvan 
peruuttamista koskevaa asiaa ei ole vielä ratkaistu.</p>
<p class="LLKappalejako">Lupaviranomainen voi asettaa määräämänsä kiellon 
tehosteeksi uhkasakon. Lupaviranomainen myös tuomitsee uhkasakon maksettavaksi. 
Uhkasakkomenettelyyn sovelletaan uhkasakkolakia (1113/1990).</p>
<p class="LLPykala" style=" margin-top: 48pt;">23 §</p>
<p class="LLPykalanOtsikko">Rahankeräysluvan peruuttaminen ja kirjallinen 
varoitus</p>
<p class="LLKappalejako">Rahankeräysluvan peruuttaa luvan myöntänyt 
viranomainen. Rahankeräyslupa on peruutettava, jos luvan saaja sitä 
pyytää.</p>
<p class="LLMomentinJohdantoKappale">Rahankeräyslupa voidaan peruuttaa, 
jos:</p>
<p class="LLMomentinKohta">1) luvan saaja ei enää olosuhteiden olennaisten 
muutosten vuoksi täytä luvan saamiselle säädettyjä edellytyksiä, eikä 
ole mahdollisesti asetetussa määräajassa korjannut niissä olevaa puutetta;</p>
<p class="LLMomentinKohta">2) luvan saaja, rahankeräyksen käytännön 
toimeenpanija tai näiden puolesta tosiasiallista päätösvaltaa käyttävä 
henkilö on lainvoimaisella tuomiolla tuomittu sellaisesta rikoksesta, 
joka osoittaa tämän olevan sopimaton tehtäväänsä, taikka tahallaan menetellyt 
rahankeräyksen toimeenpanossa tai rahankeräyksellä saatujen varojen 
käyttämisessä olennaisesti virheellisesti; taikka</p>
<p class="LLMomentinKohta">3) luvan saaja tai rahankeräyksen käytännön 
toimeenpanija on olennaisesti rikkonut tämän lain tai sen nojalla annetun 
asetuksen säännöksiä tai lupaehtoja.</p>
<p class="LLKappalejako">Lupaviranomainen voi 2 momentissa tarkoitetuissa 
tapauksissa rahankeräysluvan peruuttamisen sijasta antaa luvan saajalle 
tai rahankeräyksen käytännön toimeenpanijalle kirjallisen varoituksen, 
jos luvan peruuttaminen olisi olosuhteisiin nähden kohtuutonta. Lupaviranomainen 
voi 2 momentin 2 ja 3 kohdassa tarkoitetuissa tapauksissa jättää rahankeräysluvan 
peruuttamatta, jos luvan saaja on tehnyt esityksen rahankeräyksen käytännön 
toimeenpanijan vaihtamiseksi ja lupaviranomainen on sen hyväksynyt. </p>
<p class="LLPykala" style=" margin-top: 12pt;">24 § </p>
<p class="LLPykalanOtsikko">Toimitsijan määrääminen</p>
<p class="LLKappalejako">Jos rahankeräyslupa on peruutettu, tilitystä 
ei ole tehty määräajassa tai luvan saaja ei ole noudattanut 21 §:n 2 
momentin 2 kohdassa säädettyä velvoitetta, luvan myöntänyt viranomainen 
voi määrätä toimitsijan ottamaan rahankeräysluvan saajan kustannuksella 
rahankeräyksellä saadut varat haltuunsa ja tekemään niistä tilityksen.</p>
<p class="LLKappalejako">Toimitsijaksi voidaan määrätä asianajaja tai 
muu oikeustieteen kandidaatin tutkinnon suorittanut, rehellinen ja muuten 
kyseiseen tehtävään sopiva ja kykenevä henkilö, joka ei ole konkurssissa 
ja jonka toimintakelpoisuutta ei ole rajoitettu. </p>
<p class="LLKappalejako">Lupaviranomainen päättää toimitsijan haltuunsa 
ottamien varojen käyttämisestä rahankeräysluvassa määrättyyn tai sitä 
lähellä olevaan tarkoitukseen. </p>
<p class="LLPykala" style=" margin-top: 48pt;">25 § </p>
<p class="LLPykalanOtsikko">Rahankeräysrikos ja lievä rahankeräysrikos</p>
<p class="LLKappalejako">Rangaistus rahankeräysrikoksesta ja lievästä 
rahankeräysrikoksesta tuomitaan rikoslain (39/1889) 17 luvun 16 b ja 
16 c §:n mukaan.</p>
<p class="LLKappalejako">Menettämisseuraamuksen määräämisestä säädetään 
rikoslain 10 luvussa. </p>
<p class="LLPykala" style=" margin-top: 24pt;">26 §</p>
<p class="LLPykalanOtsikko">Valvonta</p>
<p class="LLKappalejako">Rahankeräysten toimeenpanon yleisestä valvonnasta 
ja ohjauksesta sekä tilastoinnista vastaa Etelä-Suomen lääninhallitus. </p>
<p class="LLKappalejako">Etelä-Suomen lääninhallitus ja kihlakuntien 
poliisilaitokset vastaavat myöntämiinsä lupiin perustuvien rahankeräysten 
toimeenpanon valvonnasta.</p>
<p class="LLKappalejako">Etelä-Suomen lääninhallitus voi antaa rahankeräysten 
toimeenpanoa koskevia lausuntoja ja ohjeita.</p>
<p class="LLPykala" style=" margin-top: 12pt;">27 § </p>
<p class="LLPykalanOtsikko">Rahankeräysten valvontatiedosto </p>
<p class="LLKappalejako">Tässä laissa poliisille ja Etelä-Suomen lääninhallitukselle 
säädettyjen tehtävien suorittamiseksi poliisi pitää rekisteriä lupahakemuksista, 
luvista, lupien peruuttamisista, kirjallisista varoituksista ja tilityksistä 
sekä luvan hakijoista ja saajista ja rahankeräyksen käytännön toimeenpanijoista 
(<span class="LLKursivointi--Char">rahankeräysten valvontatiedosto</span>).</p>
<p class="LLKappalejako">Rahankeräysten valvontatiedostosta säädetään 
tarkemmin henkilötietojen käsittelystä poliisitoimessa annetussa laissa 
(761/2003). </p>
<p class="LLPykala" style=" margin-top: 12pt;">28 § </p>
<p class="LLPykalanOtsikko">Tietojensaantioikeus</p>
<p class="LLMomentinJohdantoKappale">Etelä-Suomen lääninhallituksella 
ja kihlakunnan poliisilaitoksella on oikeus saada rahankeräysten toimeenpanemiseen 
välittömästi liittyviä tietoja ja rahankeräysten toimeenpanon valvonnassa 
tarpeellisia tietoja:</p>
<p class="LLMomentinKohta">1) luvan hakijalta tai saajalta sekä rahankeräyksen 
käytännön toimeenpanijalta maksutta sekä yhteisön jäsentä, tilintarkastajaa, 
toimitusjohtajaa, hallituksen jäsentä tai työntekijää velvoittavan yrityssalaisuuden 
estämättä;</p>
<p class="LLMomentinKohta">2) luottolaitostoiminnasta annetun lain (1607/1993) 
94 §:ssä säädetyn salassapitovelvollisuuden estämättä talletuspankilta, 
jossa rahankeräystili tai luvan saajan muu pankkitili on;</p>
<p class="LLMomentinKohta">3) viranomaiselta ja julkista tehtävää hoitamaan 
asetetulta yhteisöltä maksutta ja salassapitovelvollisuuden estämättä.</p>
<p class="LLKappalejako">Etelä-Suomen lääninhallituksella ja kihlakunnan 
poliisilaitoksella on oikeus saada 1 momentin 3 kohdassa tarkoitetut 
tiedot myös teknisen käyttöyhteyden avulla tai konekielisessä muodossa 
siten kuin asianomaisen rekisterinpitäjän kanssa sovitaan. </p>
<p class="LLKappalejako">Etelä-Suomen lääninhallituksella on oikeus 
saada rahankeräysten toimeenpanon tilastoimiseksi tarvittavia tietoja 
luvan saajalta ja rahankeräyksen käytännön toimeenpanijalta maksutta 
ja yhteisön jäsentä, tilintarkastajaa, toimitusjohtajaa, hallituksen 
jäsentä tai työntekijää velvoittavan yrityssalaisuuden estämättä.</p>
<p class="LLPykala" style=" margin-top: 12pt;">29 §</p>
<p class="LLPykalanOtsikko">Tietojen julkistaminen</p>
<p class="LLKappalejako">Lupaviranomaisen on pidettävä rahakeräyslupien 
myöntämistä ja peruuttamista ja kirjallisia varoituksia koskevat tiedot 
sekä tilitystiedot yleisön saatavilla.&nbsp; </p>
<p class="LLKappalejako">Lupaviranomaisilla on oikeus julkaista tietoja 
luvista, lupien peruuttamisista, annetuista kirjallisista varoituksista 
ja tilityksistä.</p>
<p class="LLPykala" style=" margin-top: 12pt;">30 §</p>
<p class="LLPykalanOtsikko">Muutoksenhaku</p>
<p class="LLKappalejako">Etelä-Suomen lääninhallituksen tämän lain nojalla 
antamaan päätökseen haetaan muutosta Hämeenlinnan hallinto-oikeudelta 
siten kuin hallintolainkäyttölaissa (586/1996) säädetään. </p>
<p class="LLKappalejako">Sisäasiainministeriön ja kihlakunnan poliisilaitoksen 
tämän lain nojalla antamaan päätökseen haetaan muutosta siten kuin hallintolainkäyttölaissa 
säädetään.</p>
<p class="LLKappalejako">Uhkasakon asettamista ja maksettavaksi tuomitsemista 
koskevaan päätökseen haetaan muutosta siten kuin uhkasakkolain 24 §:ssä 
säädetään. </p>
<p class="LLKappalejako">Tämän lain nojalla tehtyä luvan peruuttamista 
tai lupaehtojen muuttamista koskevaa päätöstä ja 22 §:ssä tarkoitettua 
lupaviranomaisen kieltopäätöstä on noudatettava muutoksenhausta huolimatta, 
jollei valitusviranomainen toisin määrää.</p>
<p class="LLPykala" style=" margin-top: 12pt;">31 §</p>
<p class="LLPykalanOtsikko">Tarkemmat säännökset</p>
<p class="LLMomentinJohdantoKappale">Valtioneuvoston asetuksella voidaan 
antaa tarkempia säännöksiä:</p>
<p class="LLMomentinKohta">1) lupahakemuksen sisällöstä;</p>
<p class="LLMomentinKohta">2) lupahakemukseen liitettävästä keräys- 
ja käyttösuunnitelmasta;</p>
<p class="LLMomentinKohta">3) rahankeräysten toimeenpanoon liittyvistä 
menettelyistä ja määräajoista;</p>
<p class="LLMomentinKohta">4) rahankeräysten tilitysten sisällöstä, 
tilitysten nähtävänä pitämisestä, tilitysten nähtävänä pitämiseen liittyvistä 
määräajoista sekä tilitysten säilyttämisestä;</p>
<p class="LLMomentinKohta">5) rahankeräysluvan saajan velvollisuudesta 
toimittaa tietoja rahankeräysten toimeenpanosta tilastointia varten.</p>
<p class="LLKappalejako">Sisäasiainministeriön asetuksella voidaan antaa 
tarkempia säännöksiä rahankeräysluvan hakemis- ja myöntämismenettelystä. </p>
<p class="LLPykala" style=" margin-top: 12pt;">32 §</p>
<p class="LLPykalanOtsikko">Voimaantulo</p>
<p class="LLVoimaantulokappale">Tämä laki tulee voimaan&nbsp;&nbsp;&nbsp; 
päivänä&nbsp;&nbsp;&nbsp; kuuta 20&nbsp; .</p>
<p class="LLVoimaantulokappale">Tällä lailla kumotaan 31 päivänä heinäkuuta 
1980 annettu rahankeräyslaki (590/1980) siihen myöhemmin tehtyine muutoksineen.</p>
<p class="LLVoimaantulokappale">Ennen lain voimaantuloa voidaan ryhtyä 
sen täytäntöönpanon edellyttämiin toimenpiteisiin.</p>
<p class="LLPykala" style=" margin-top: 12pt;">33 §</p>
<p class="LLPykalanOtsikko"><span class="LLNormaaliKirjasin--Char">Siirtymäsäännökset</span></p>
<p class="LLVoimaantulokappale">Ennen tämän lain voimaantuloa annetun 
rahankeräysluvan nojalla kerättyjen varojen käyttöön ja tilittämiseen 
sovelletaan rahankeräysluvan antamisajankohtana voimassa olleita säännöksiä 
sekä rahankeräysluvassa asetettuja ehtoja. </p>
<p class="LLVoimaantulokappale">Lupa-asiaan, joka on tullut vireille 
ennen tämän lain voimaantuloa, mukaan lukien sellaista asiaa koskeva 
muutoksenhaku, sovelletaan lain voimaan tullessa voimassa olleita säännöksiä. </p>
<p class="LLNormaali" style=" margin-top: 36pt; text-align: center;">—————</p>
<p class="LLLainNumero" style=" margin-top: 36pt;">2.</p>
<p class="LLLaki">Laki</p>
<p class="LLSaadoksenNimi">henkilötietojen käsittelystä poliisitoimessa 
annetun lain muuttamisesta</p>
<p class="LLJohtolauseKappaleet">Eduskunnan päätöksen mukaisesti </p>
<p class="LLJohtolauseKappaleet"><span class="LLKursivointi--Char">muutetaan </span>
henkilötietojen käsittelystä poliisitoimessa 22 päivänä elokuuta 2003 
annetun lain (761/2003) 3 §:n 3 momentin 6 kohta, 14 §:n 4 kohta, 19 
§:n 1 momentin 11 kohta ja 23 §:n 1 momentin 2 kohta, sellaisena kuin 
niistä on 14 §:n 4 kohta laissa 594/2005,&nbsp; sekä</p>
<p class="LLJohtolauseKappaleet"><span class="LLKursivointi--Char">lisätään</span> 
3 §:n 3 momenttiin uusi 7 kohta, 14 §:ään uusi 5 kohta ja 19 §:n 1 momenttiin 
uusi 12 kohta seuraavasti:</p>
<p class="LLPykala" style=" margin-top: 36pt;">3 §</p>
<p class="LLPykalanOtsikko">Hallintoasiain tietojärjestelmä</p>
<p class="LLNormaali">— — — — — — — — — — — — — — </p>
<p class="LLMomentinJohdantoKappale">Tietojärjestelmään saadaan lisäksi 
tallettaa poliisilain 1 §:n 3 momentissa säädettyjen tehtävien suorittamiseksi 
hankittuja muita tarpeellisia tietoja seuraavasti:</p>
<p class="LLNormaali">— — — — — — — — — — — — — — </p>
<p class="LLMomentinKohta">6) ulkomaalaislain (378/1991) 53 a §:ssä 
säädettyjen tehtävien suorittamiseksi mainitussa pykälässä tarkoitetusta 
ulkomaalaisesta pykälässä tarkoitetut henkilötuntomerkit sekä matkustusasiakirjan 
tiedot (ulkomaalaisten tunnistamistiedot);</p>
<p class="LLMomentinKohta">7) rahankeräyslaissa (&nbsp; /&nbsp; ) säädettyjen 
tehtävien suorittamiseksi tarpeelliset tiedot lupahakemuksista, luvista, 
lupien peruuttamisista, varoituksista ja tilityksistä sekä luvan hakijoista 
ja saajista, rahankeräyksen käytännön toimeenpanijoista ja näiden vastuuhenkilöistä 
sekä tarkastustoimenpiteistä (<span class="LLKursivointi--Char">rahankeräysten 
valvontatiedot</span>).</p>
<p class="LLPykala">14 §</p>
<p class="LLPykalanOtsikko">Muiden viranomaisten tietojen luovuttaminen 
poliisille suorakäyttöisesti tallettamalla tai konekielisessä muodossa 
tallettamista varten</p>
<p class="LLMomentinJohdantoKappale">Poliisin henkilörekistereihin voivat, 
siten kuin rekisterinpitäjän kanssa sovitaan, suorakäyttöisesti tallettamalla 
tai konekielisessä muodossa tallettamista varten luovuttaa:</p>
<p class="LLNormaali">— — — — — — — — — — — — — — </p>
<p class="LLMomentinKohta">4) rajavartiolaitos 2 §:ssä tarkoitettuja 
tietoja, joita on tarpeen käsitellä poliisilain 1 §:n 1 momentissa tarkoitettujen 
sellaisten tehtävien suorittamiseksi, jotka rajavartiolaissa (578/2005) 
tai muualla laissa säädetään rajavartiolaitokselle, sekä 3 §:ssä tarkoitettuja 
tietoja, joita on tarpeen käsitellä poliisilain 1 §:n 3 momentissa tarkoitettujen 
sellaisten tehtävien suorittamiseksi, jotka rajavartiolaissa tai muualla 
laissa säädetään rajavartiolaitokselle;</p>
<p class="LLMomentinKohta">5) Etelä-Suomen lääninhallitus rahankeräyslaissa 
säädettyjen rahankeräysten lupa- ja valvontatehtävien suorittamiseksi 
tarpeellisia tietoja lupahakemuksista, luvista, lupien peruuttamisista, 
varoituksista, tilityksistä sekä luvan hakijoista ja saajista, rahankeräyksen 
käytännön toimeenpanijoista ja näiden vastuuhenkilöistä sekä tarkastustoimenpiteistä.</p>
<p class="LLPykala" style=" margin-top: 12pt;">19 §</p>
<p class="LLPykalanOtsikko">Tietojen luovuttaminen muille viranomaisille</p>
<p class="LLMomentinJohdantoKappale">Poliisi saa luovuttaa muista poliisin 
henkilörekistereistä kuin 30 §:ssä tarkoitetusta Europol-tietojärjestelmästä 
ja 31 §:ssä tarkoitetusta kansallisesta Schengen-tietojärjestelmästä 
salassapitosäännösten estämättä teknisen käyttöyhteyden avulla tai konekielisessä 
muodossa tietoja, jotka ovat tarpeen:</p>
<p class="LLNormaali">— — — — — — — — — — — — — — </p>
<p class="LLMomentinKohta">11) haastemieslain (505/1986) 1 ja 6 §:ssä 
mainitulle virkamiehelle muuntorangaistuksen määräämistä koskevaan oikeudenkäyntiin 
haastamista varten;</p>
<p class="LLMomentinKohta">12) Etelä-Suomen lääninhallitukselle rahankeräyslaissa 
sille säädettyjä lupa- ja valvontatehtäviä varten.</p>
<p class="LLNormaali">— — — — — — — — — — — — — — </p>
<p class="LLPykala" style=" margin-top: 12pt;">23 §</p>
<p class="LLPykalanOtsikko">Tietojen poistaminen hallintoasiain tietojärjestelmästä</p>
<p class="LLMomentinJohdantoKappale">Hallintoasiain tietojärjestelmästä 
tiedot poistetaan seuraavasti:</p>
<p class="LLNormaali">— — — — — — — — — — — — — — </p>
<p class="LLMomentinKohta">2) henkilökortti- ja passitiedoista, turvallisuusalan 
valvontatiedoista sekä rahankeräysten valvontatiedoista päätöstä koskevat 
tiedot kymmenen vuoden kuluttua päätöksestä tai sen raukeamisesta taikka 
päätöksessä mainitun voimassaoloajan päättymisestä, este-, huomautus- 
ja tarkastustiedot sekä muut talletetut tiedot kymmenen vuoden kuluttua 
tiedon merkitsemisestä;</p>
<p class="LLNormaali">— — — — — — — — — — — — — — </p>
<p class="LLNormaali" style=" text-align: center;">———</p>
<p class="LLVoimaantulokappale">Tämä laki tulee voimaan&nbsp;&nbsp; 
päivänä&nbsp;&nbsp;&nbsp;&nbsp;&nbsp; kuuta 20&nbsp; .&nbsp; </p>
<p class="LLNormaali" style=" margin-top: 12pt; text-align: center;">—————</p>
<p>&nbsp;<br style=" page-break-before: always" /></p>
<p class="LLLainNumero">3.</p>
<p class="LLLaki">Laki</p>
<p class="LLSaadoksenNimi">rikoslain 17 luvun muuttamisesta</p>
<p class="LLJohtolauseKappaleet">Eduskunnan päätöksen mukaisesti </p>
<p class="LLJohtolauseKappaleet"><span class="LLKursivointi--Char">lisätään</span> 
19 päivänä joulukuuta 1889 annetun rikoslain (39/1889) 17 lukuun uusi 
16 b ja 16&nbsp;c&nbsp; § seuraavasti:</p>
<p class="LLLuku" style=" margin-top: 24pt;">17 luku</p>
<p class="LLLuvunOtsikko">Rikoksista yleistä järjestystä vastaan</p>
<p class="LLPykala">16 b § </p>
<p class="LLPykalanOtsikko">Rahankeräysrikos</p>
<p class="LLMomentinJohdantoKappale">Joka tahallaan </p>
<p class="LLMomentinKohta">1) toimeenpanee rahankeräyksen ilman rahankeräyslaissa 
(&nbsp; /&nbsp; ) tarkoitettua lupaa taikka lain 5 §:n 2 tai 3 momentin 
vastaisesti,</p>
<p class="LLMomentinKohta">2) toimeenpanee rahankeräyksen vastoin rahankeräyslain 
9 §:ssä säädettyä kieltoa,</p>
<p class="LLMomentinKohta">3) toimeenpannessaan rahankeräyksen antaa 
keräyksen kohderyhmälle merkityksellisiä totuudenvastaisia tai harhaanjohtavia 
tietoja,</p>
<p class="LLMomentinKohta">4) antaa rahankeräyslaissa tarkoitetulle 
lupaviranomaiselle väärän tiedon seikasta, joka on omiaan vaikuttamaan 
rahankeräysluvan saantiin tai ehtoihin, tai salaa sellaisen seikan taikka 
luvan saatuaan jättää ilmoittamatta lupaviranomaiselle olosuhteiden 
muutoksesta, josta luvan myöntämisen yhteydessä tai muuten on erityisesti 
velvoitettu ilmoittamaan, </p>
<p class="LLMomentinKohta">5) käyttää rahankeräyksellä saatuja varoja 
olennaisesti vastoin rahankeräysluvassa tai varojen käyttötarkoituksen 
muuttamista koskevassa luvassa asetettuja ehtoja tai annettuja määräyksiä,</p>
<p class="LLMomentinKohta">6) laiminlyö rahankeräyslain 21 §:ssä säädetyn 
tilitys- tai ilmoitusvelvollisuuden tai</p>
<p class="LLMomentinKohta">7) toimii rahankeräyksen käytännön toimeenpanijana 
ilman rahankeräyslain 15 §:n 1 momentissa tarkoitettua määräystä,</p>
<p class="LLKappalejako">on tuomittava rahankeräysrikoksesta sakkoon 
tai vankeuteen enintään kahdeksi vuodeksi, jollei teosta muualla laissa 
säädetä ankarampaa rangaistusta.</p>
<p class="LLPykala" style=" margin-top: 12pt;">16 c § </p>
<p class="LLPykalanOtsikko">Lievä rahankeräysrikos</p>
<p class="LLKappalejako">Jos rahankeräysrikos on kokonaisuutena arvostellen 
vähäinen, rikoksentekijä on tuomittava lievästä rahankeräysrikoksesta 
sakkoon.</p>
<p class="LLNormaali" style=" text-align: center;">———</p>
<p class="LLAloitustyyli">Tämä laki tulee voimaan&nbsp;&nbsp;&nbsp;&nbsp; 
päivänä&nbsp;&nbsp;&nbsp; kuuta 20&nbsp; .</p>
<p class="LLNormaali" style=" margin-top: 12pt; text-align: center;">—————</p>
<p class="LLPaivays">Helsingissä 19 päivänä elokuuta 2005</p>
<p class="LLTPnAllekirjoitus" style=" margin-top: 12pt;">Tasavallan 
Presidentti</p>
<p class="LLTPnNimenselvennys">tarja halonen</p>
<p class="LLMinisterinVarmennus">Sisäasiainministeri <span class="LLKursivointi--Char">Kari 
Rajamäki</span></p>
<p>&nbsp;<br style=" page-break-before: always" /></p>
<p class="LLRinnakkaistekstit">Rinnakkaistekstit</p>
<p class="LLLainNumero">2.</p>
<p class="LLLaki">Laki</p>
<p class="LLSaadoksenNimi">henkilötietojen käsittelystä poliisitoimessa 
annetun lain muuttamisesta</p>
<p class="LLJohtolauseKappaleet">Eduskunnan päätöksen mukaisesti </p>
<p class="LLJohtolauseKappaleet"><span class="LLKursivointi--Char">muutetaan </span>
henkilötietojen käsittelystä poliisitoimessa 22 päivänä elokuuta 2003 
annetun lain (761/2003) 3 §:n 3 momentin 6 kohta, 14 §:n 4 kohta, 19 
§:n 1 momentin 11 kohta ja 23 §:n 1 momentin 2 kohta, sellaisena kuin 
niistä on 14 §:n 4 kohta laissa 594/2005,&nbsp; sekä</p>
<p class="LLJohtolauseKappaleet"><span class="LLKursivointi--Char">lisätään</span> 
3 §:n 3 momenttiin uusi 7 kohta, 14 §:ään uusi 5 kohta ja 19 §:n 1 momenttiin 
uusi 12 kohta seuraavasti:</p>
<a name="table05"></a>
<div style=" margin-top: 36pt; margin-left: 8pt; text-align: left;">
<table width="566">
<tr valign="top"><td width="50%"><p class="LLNormaali"><span class="LLKursivointi--Char">Voimassa 
  oleva laki</span></p></td>
  <td width="50%"><p class="LLNormaali"><span class="LLKursivointi--Char">Ehdotus</span></p></td></tr>
</table>
</div>
<a name="table06"></a>
<div style=" margin-top: 36pt; text-align: left;">
<table width="566">
<tr valign="top"><td width="50%"><p class="LLPykala">3 §</p>
  <p class="LLPykalanOtsikko">Hallintoasiain tietojärjestelmä</p>
  <p class="LLNormaali">— — — — — — — — — — — — — — </p>
  <p class="LLMomentinJohdantoKappale">Tietojärjestelmään saadaan lisäksi 
  tallettaa poliisilain 1 §:n 3 momentissa säädettyjen tehtävien suorittamiseksi 
  hankittuja muita tarpeellisia tietoja seuraavasti:</p>
  <p class="LLNormaali">— — — — — — — — — — — — — —</p>
  <p class="LLMomentinKohta">6) ulkomaalaislain (378/1991) 53 a §:ssä 
  säädettyjen tehtävien suorittamiseksi mainitussa pykälässä tarkoitetusta 
  ulkomaalaisesta pykälässä tarkoitetut henkilötuntomerkit sekä matkustusasiakirjan 
  tiedot (<span class="LLKursivointi--Char">ulkomaalaisten tunnistamistiedot</span>).</p>
  </td>
  <td width="50%"><p class="LLPykala" style=" margin-top: 12pt;">3 §</p>
  <p class="LLPykalanOtsikko">Hallintoasiain tietojärjestelmä</p>
  <p class="LLNormaali">— — — — — — — — — — — — — — </p>
  <p class="LLMomentinJohdantoKappale">Tietojärjestelmään saadaan lisäksi 
  tallettaa poliisilain 1 §:n 3 momentissa säädettyjen tehtävien suorittamiseksi 
  hankittuja muita tarpeellisia tietoja seuraavasti:</p>
  <p class="LLNormaali">— — — — — — — — — — — — — — </p>
  <p class="LLMomentinKohta">6) ulkomaalaislain (378/1991) 53 a §:ssä 
  säädettyjen tehtävien suorittamiseksi mainitussa pykälässä tarkoitetusta 
  ulkomaalaisesta pykälässä tarkoitetut henkilötuntomerkit sekä matkustusasiakirjan 
  tiedot (<span class="LLKursivointi--Char">ulkomaalaisten tunnistamistiedot</span>)<span class="LLKursivointi--Char">;</span></p>
  <p class="LLMomentinKohta"><span class="LLKursivointi--Char">7) rahankeräyslaissa 
  (&nbsp; /&nbsp; ) säädettyjen tehtävien suorittamiseksi tarpeelliset 
  tiedot lupahakemuksista, luvista, lupien peruuttamisista, varoituksista 
  ja tilityksistä sekä luvan hakijoista ja saajista, rahankeräyksen käytännön 
  toimeenpanijoista ja näiden vastuuhenkilöistä sekä tarkastustoimenpiteistä </span><span class="LLNormaaliKirjasin--Char">(</span><span class="LLKursivointi--Char"><span
   class="LLKursivointi--Char" style=" font-weight: bold;">rahankeräysten 
  valvontatiedot</span></span><span class="LLNormaaliKirjasin--Char">)</span><span class="LLKursivointi--Char">.</span></p>
  </td></tr>
</table>
</div>
<p>&nbsp;<br style=" page-break-before: always" /></p>
<p class="LLNormaali" style=" margin-top: 12pt;"></p>
<a name="table07"></a>
<div style=" text-align: left;">
<table width="566">
<tr valign="top"><td width="50%"><p class="LLPykala"><span class="LLNormaaliKirjasin--Char">14 
  §</span></p>
  <p class="LLPykalanOtsikko">Muiden viranomaisten tietojen luovuttaminen 
  poliisille suorakäyttöisesti tallettamalla tai konekielisessä muodossa 
  tallettamista varten</p>
  <p class="LLMomentinJohdantoKappale">Poliisin henkilörekistereihin voivat, 
  siten kuin rekisterinpitäjän kanssa sovitaan, suorakäyttöisesti tallettamalla 
  tai konekielisessä muodossa tallettamista varten luovuttaa:</p>
  <p class="LLNormaali"><span class="LLKursivointi--Char"><span class="LLKursivointi--Char" style=" font-style: normal;
  ">—</span><span class="LLKursivointi--Char" style=" font-style: normal;
  "> — — — — — — — — — — — — —</span></span></p>
  <p class="LLMomentinKohta">4) rajavartiolaitos 2 §:ssä tarkoitettuja 
  tietoja, joita on tarpeen käsitellä poliisilain 1 §:n 1 momentissa tarkoitettujen 
  sellaisten tehtävien suorittamiseksi, jotka rajavartiolaissa (578/2005) 
  tai muualla laissa säädetään rajavartiolaitokselle, sekä 3 §:ssä tarkoitettuja 
  tietoja, joita on tarpeen käsitellä poliisilain 1 §:n 3 momentissa tarkoitettujen 
  sellaisten tehtävien suorittamiseksi, jotka rajavartiolaissa tai muualla 
  laissa säädetään rajavartiolaitokselle.</p>
  </td>
  <td width="50%"><p class="LLPykala" style=" margin-top: 12pt;"><span class="LLNormaaliKirjasin--Char">14 
  §</span></p>
  <p class="LLPykalanOtsikko">Muiden viranomaisten tietojen luovuttaminen 
  poliisille suorakäyttöisesti tallettamalla tai konekielisessä muodossa 
  tallettamista varten</p>
  <p class="LLMomentinJohdantoKappale">Poliisin henkilörekistereihin voivat, 
  siten kuin rekisterinpitäjän kanssa sovitaan, suorakäyttöisesti tallettamalla 
  tai konekielisessä muodossa tallettamista varten luovuttaa:</p>
  <p class="LLMomentinKohta"><span class="LLKursivointi--Char">— — — — 
  — — — — — — — — — — </span></p>
  <p class="LLMomentinKohta">4) rajavartiolaitos 2 §:ssä tarkoitettuja 
  tietoja, joita on tarpeen käsitellä poliisilain 1 §:n 1 momentissa tarkoitettujen 
  sellaisten tehtävien suorittamiseksi, jotka rajavartiolaissa (578/2005) 
  tai muualla laissa säädetään rajavartiolaitokselle, sekä 3 §:ssä tarkoitettuja 
  tietoja, joita on tarpeen käsitellä poliisilain 1 §:n 3 momentissa tarkoitettujen 
  sellaisten tehtävien suorittamiseksi, jotka rajavartiolaissa tai muualla 
  laissa säädetään rajavartiolaitokselle<span class="LLKursivointi--Char">;</span></p>
  <p class="LLMomentinKohta"><span class="LLKursivointi--Char">5) Etelä-Suomen 
  lääninhallitus rahankeräyslaissa säädettyjen rahankeräysten lupa- ja 
  valvontatehtävien suorittamiseksi tarpeellisia tietoja lupahakemuksista, 
  luvista, lupien peruuttamisista, varoituksista, tilityksistä sekä luvan 
  hakijoista ja saajista, rahankeräyksen käytännön toimeenpanijoista ja 
  näiden vastuuhenkilöistä sekä tarkastustoimenpiteistä.</span></p>
  </td></tr>
</table>
</div>
<a name="table08"></a>
<div style=" margin-top: 24pt; text-align: left;">
<table width="566">
<tr valign="top"><td width="50%"><p class="LLPykala">19 §</p>
  <p class="LLPykalanOtsikko">Tietojen luovuttaminen muille viranomaisille</p>
  <p class="LLMomentinJohdantoKappale">Poliisi saa luovuttaa muista poliisin 
  henkilörekistereistä kuin 30 §:ssä tarkoitetusta Europol-tietojärjestelmästä 
  ja 31 §:ssä tarkoitetusta kansallisesta Schengen-tietojärjestelmästä 
  salassapitosäännösten estämättä teknisen käyttöyhteyden avulla tai konekielisessä 
  muodossa tietoja, jotka ovat tarpeen:</p>
  <p class="LLNormaali">— — — — — — — — — — — — — — </p>
  <p class="LLMomentinKohta">11) haastemieslain (505/1986) 1 ja 6 §:ssä 
  mainitulle virkamiehelle muuntorangaistuksen määräämistä koskevaan oikeudenkäyntiin 
  haastamista varten.</p>
  <p class="LLNormaali">— — — — — — — — — — — — — — </p>
  </td>
  <td width="50%"><p class="LLPykala" style=" margin-top: 12pt;">19 §</p>
  <p class="LLPykalanOtsikko">Tietojen luovuttaminen muille viranomaisille</p>
  <p class="LLMomentinJohdantoKappale">Poliisi saa luovuttaa muista poliisin 
  henkilörekistereistä kuin 30 §:ssä tarkoitetusta Europol-tietojärjestelmästä 
  ja 31 §:ssä tarkoitetusta kansallisesta Schengen-tietojärjestelmästä 
  salassapitosäännösten estämättä teknisen käyttöyhteyden avulla tai konekielisessä 
  muodossa tietoja, jotka ovat tarpeen:</p>
  <p class="LLNormaali">— — — — — — — — — — — — — — </p>
  <p class="LLMomentinKohta">11) haastemieslain (505/1986) 1 ja 6 §:ssä 
  mainitulle virkamiehelle muuntorangaistuksen määräämistä koskevaan oikeudenkäyntiin 
  haastamista varten<span class="LLKursivointi--Char">;</span></p>
  <p class="LLMomentinKohta"><span class="LLKursivointi--Char">12) Etelä-Suomen 
  lääninhallitukselle rahankeräyslaissa sille säädettyjä lupa- ja valvontatehtäviä 
  varten.</span></p>
  <p class="LLNormaali">— — — — — — — — — — — — — — </p>
  </td></tr>
</table>
</div>
<a name="table09"></a>
<div style=" margin-top: 24pt; text-align: left;">
<table width="566">
<tr valign="top"><td width="50%"><p class="LLPykala">23 §</p>
  <p class="LLPykalanOtsikko">Tietojen poistaminen hallintoasiain tietojärjestelmästä</p>
  <p class="LLMomentinJohdantoKappale">Hallintoasiain tietojärjestelmästä 
  tiedot poistetaan seuraavasti:</p>
  <p class="LLNormaali">— — — — — — — — — — — — — — </p>
  <p class="LLMomentinKohta">2) henkilökortti- ja passitiedoista <span class="LLKursivointi--Char">sekä </span>
  turvallisuusalan valvontatiedoista päätöstä koskevat tiedot kymmenen 
  vuoden kuluttua päätöksestä tai sen raukeamisesta taikka päätöksessä 
  mainitun voimassaoloajan päättymisestä, este-, huomautus- ja tarkastustiedot 
  sekä muut talletetut tiedot kymmenen vuoden kuluttua tiedon merkitsemisestä;</p>
  <p class="LLNormaali" style=" margin-top: 12pt;">— — — — — — — — — — 
  — — — — </p>
  </td>
  <td width="50%"><p class="LLPykala" style=" margin-top: 12pt;">23 §</p>
  <p class="LLPykalanOtsikko">Tietojen poistaminen hallintoasiain tietojärjestelmästä</p>
  <p class="LLMomentinJohdantoKappale">Hallintoasiain tietojärjestelmästä 
  tiedot poistetaan seuraavasti:</p>
  <p class="LLNormaali">— — — — — — — — — — — — — — </p>
  <p class="LLMomentinKohta">2) henkilökortti- ja passitiedoista, turvallisuusalan 
  valvontatiedoista <span class="LLKursivointi--Char">sekä rahankeräysten</span> <span class="LLKursivointi--Char">valvontatiedoista</span> 
  päätöstä koskevat tiedot kymmenen vuoden kuluttua päätöksestä tai sen 
  raukeamisesta taikka päätöksessä mainitun voimassaoloajan päättymisestä, 
  este-, huomautus- ja tarkastustiedot sekä muut talletetut tiedot kymmenen 
  vuoden kuluttua tiedon merkitsemisestä;</p>
  <p class="LLNormaali">— — — — — — — — — — — — — — </p>
  <p class="LLNormaali" style=" margin-top: 12pt; text-align: center;">———</p>
  <p class="LLVoimaantulokappale"><span class="LLKursivointi--Char">Tämä 
  laki tulee voimaan&nbsp;&nbsp;&nbsp;&nbsp; päivänä&nbsp; kuuta 20&nbsp; 
  .</span></p>
  </td></tr>
</table>
</div>


    

    
  

</body></html>
